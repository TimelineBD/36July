
![App Screenshot](https://github.com/bloodcanvas/36July/blob/main/HERO.png?raw=true)

# ভূমিকা

- ১৯৭১ সালে তৎকালীন পাকিস্তানি শাসকগোষ্ঠীর বৈষম্যের বিরুদ্ধে বাঙ্গালিরা যেমন স্বাধীনতার ডাক দিয়ে তা অর্জন করে, ঠিক তেমনি ৫৩ বছর পর এবার নিজ ভূখণ্ডের শাসকগোষ্ঠীর বৈষম্যের বিরুদ্ধে গর্জে উঠে স্বৈরাচার শাসকগোষ্ঠীর হাত থেকে মুক্তি লাভ করে এদেশের আপামর জনতা।

- দীর্ঘ ১৫ বছরের বেশি সময় ধরে শাসনকালে যে স্বৈরতন্ত্র এ দেশের সকল প্রতিষ্ঠানে শিকড় গজিয়েছিল- ছাত্র জনতার ৩৬ দিনের আন্দোলনে তা মুখ থুবড়ে ভূপাতিত হয়, দেশ ত্যাগ করে পালিয়ে যেতে বাধ্য হয় স্বৈরশাসক।

- চাকরি ক্ষেত্রে সমান সুযোগ প্রাপ্তির লক্ষ্যে দেশের সকল বিশ্ববিদ্যালয়ের শিক্ষার্থীরা যখন একটি অহিংস আন্দোলন চালিয়ে যাচ্ছিল, তখন শাসকগোষ্ঠীর প্রকাশ্য মদদে তাদেরই ছাত্র সংগঠন এবং পুলিশ বাহিনী কোটাবিরোধী আন্দোলনকারীদের উপর শিক্ষার্থীদের উপর সশস্ত্র আক্রমন করে।

- যখন একের পর এক তাজা প্রাণ ফুল হয়ে ঝরে যাচ্ছিল, তখনও শাসকগোষ্ঠীর নির্বিকার আচরণ এবং মানুষ অপেক্ষা ভৌত অবকাঠামোর প্রতি আবেগের বহিঃপ্রকাশ- আন্দোলনকারীদের লক্ষ্য অর্জনের প্রতি আরও বেশি প্রতিজ্ঞাবদ্ধ করে।

- এরই ধারাবাহিকতায়, যখন শত লাশের রক্ত মাড়িয়ে আশানুরুপ কোটা সংস্কার আসলো, তখন শিক্ষার্থীরা সেটি সরাসরি গ্রহণ করতে অস্বীকৃতি জানালো। সেই মুহূর্তে আন্দোলন রূপ নিল সরকার প্রধানের প্রকাশ্য ক্ষমা চাওয়া এবং আরও ৮ দাবিতে।

- অবশেষে শাসকগোষ্ঠীর নির্বিকার আচরণ এবং আন্দোলনকারীদের উপর প্রকাশ্য সশস্ত্র আক্রমন  শিক্ষার্থীদের আরও তাঁতিয়ে দেয় এবং তারা সরকার পতনের ডাক দেয়, যেটি মাত্র ২ দিনের মধ্যেই তারা করতে সক্ষম হয়।


# ৫ জুন | বুধবার
#### যা ঘটেছিল

- প্রথম ও দ্বিতীয় শ্রেণিতে সরকারি চাকরিতে ৩০ শতাংশ মুক্তিযোদ্ধা কোটা বাতিলের সরকারি সিদ্ধান্ত অবৈধ ঘোষণা করে রায় দেয় হাইকোর্ট। ২০১৮ সালের ৪ অক্টোবর প্রথম ও দ্বিতীয় শ্রেণির সরকারি চাকরির কোটাব্যবস্থা বাতিলের পরিপত্রের বৈধতা চ্যালেঞ্জ করে ২০২১ সালে সাতজন মুক্তিযোদ্ধার সন্তান হাই কোর্টে রিট আবেদন করেছিলেন।
- হাইকোর্টের রায় আসার পরপরই ঢাকা বিশ্ববিদ্যালয় ক্যাম্পাস এবং পরবর্তীতে জাহাঙ্গীরনগর ও জগন্নাথ বিশ্ববিদ্যালয়েও মিছিল হয়।
- বিকেলে সংবাদ সম্মেলন করে ২০১৮ সালের কোটা সংস্কার আন্দোলনের নেতারা কোটা বাতিলের পরিপত্র বাতিল করে হাইকোর্টের রায়কে প্রত্যাখ্যান করার কথা বলেন।

#### দাবি
আপিল বিভাগের মাধ্যমে রায় স্থগিত করার উদ্যোগ নেওয়ার জন্য রাষ্ট্রপক্ষের প্রতি আহ্বান।

###

# ০৬ - ৩০ জুন
#### যা ঘটেছিল

- ঈদের ছুটি শুরু হওয়ায় ঢাকা বিশ্ববিদ্যালয় ক্যাম্পাস ফাঁকা হয়ে পড়ে। এ অবস্থায় ১০ জুন দাবি মানতে সরকারকে ৩০ জুন পর্যন্ত সময় বেঁধে (আলটিমেটাম) দিয়ে আন্দোলনে বিরতি টানা হয়। এরই মধ্যে যদি হাইকোর্টের রায় বাতিল না হয় তাহলে ১ জুলাই থেকে দেশব্যাপী কঠোর আন্দোলন গড়ে তোলার আল্টিমেটাম দেয় তারা।
- অন্যদিকে, ৯ই জুন আদালতের ওই রায় স্থগিত চেয়ে রাষ্ট্রপক্ষ আপিল বিভাগে আবেদন করে। আপিল বিভাগের পূর্ণাঙ্গ বেঞ্চে আবেদনটির ওপর শুনানির জন্য ৪ জুলাই দিন নির্ধারণ করা হয়।
- ২৯ জুন তারিখে ঘোষণা দেয়া হয় যে, ১ জুলাই থেকে আন্দোলন পুনরায় শুরু হবে।

#### দাবি
- ২০১৮ সালের পরিপত্র বহাল সাপেক্ষে কমিশন গঠন করে সব গ্রেডে সর্বোচ্চ ১০ শতাংশ কোটা রেখে কোটা পুনর্বণ্টন বা সংস্কার;
- চাকরির পরীক্ষায় কোটাসুবিধা একাধিকবার ব্যবহারের সুযোগ বন্ধ করা ও কোটায় যোগ্য প্রার্থী না পাওয়া গেলে শূন্য পদগুলোতে মেধা অনুযায়ী নিয়োগ দেওয়া এবং
- দুর্নীতিমুক্ত, নিরপেক্ষ ও মেধাভিত্তিক আমলাতন্ত্র নিশ্চিত করতে কার্যকর ব্যবস্থা নেওয়া।

#### কর্মসূচি
- ১ জুলাই থেকে দেশব্যাপী কঠোর আন্দোলন।

###

# ১ জুলাই | সোমবার
#### যা ঘটেছিল

- প্রথম ও দ্বিতীয় শ্রেণির সরকারি চাকুরিতে কোটা বাতিলে জন্য ২০১৮ সালে জারি করা প্রজ্ঞাপনকে পুনর্বহালসহ চার দাবিতে ঢাকা বিশ্ববিদ্যালয়ে বিক্ষোভ মিছিল ও সমাবেশ করেছে চাকরি প্রত্যাশীরা। সমাবেশ থেকে তিন দিনের কর্মসূচি ঘোষণা করেন সমন্বয়ক নাহিদ ইসলাম।
- জাহাঙ্গীরনগর বিশ্ববিদ্যালয়ের শিক্ষার্থীরা ঢাকা-আরিচা মহাসড়ক অবরোধ করে এবং চট্টগ্রাম বিশ্ববিদ্যালয়ের শিক্ষার্থীরা বিশ্ববিদ্যালয়ের কেন্দ্রীয় মিনারের সামনে অবস্থান নেয়।

#### দাবি
- ৪ জুলাইয়ের মধ্যে ২০১৮ সালে ঘোষিত সরকারি চাকরিতে কোটা পদ্ধতি বাতিল ও মেধাভিত্তিক নিয়োগের পরিপত্র বহাল রাখা;
- ২০১৮ সালের পরিপত্র বহাল সাপেক্ষে কমিশন গঠন করে দ্রুত সময়ের মধ্যে সরকারি চাকরিতে (সকল গ্রেডে) অযৌক্তিক ও বৈষম্যমূলক কোটা বাদ দেওয়া এবং সংবিধান অনুযায়ী কেবল অনগ্রসর ও সুবিধাবঞ্চিত জনগোষ্ঠীর কথা বিবেচনা করা;
- সরকারি চাকরির নিয়োগ পরীক্ষায় কোটা সুবিধা একাধিকবার ব্যবহার করা যাবে না এবং কোটায় যোগ্য প্রার্থী না পাওয়া গেলে শূন্য পদগুলোতে মেধা অনুযায়ী নিয়োগ দেওয়া;
- দুর্নীতিমুক্ত, নিরপেক্ষ ও মেধাভিত্তিক আমলাতন্ত্র নিশ্চিত করতে কার্যকর ব্যবস্থা নেওয়া।

#### কর্মসূচি
- ২ জুলাই বেলা আড়াইটায় ঢাকা বিশ্ববিদ্যালয়ের কেন্দ্রীয় গ্রন্থাগার থেকে গণপদযাত্রা শুরু হবে। দেশের বিশ্ববিদ্যালয় ও কলেজের শিক্ষার্থীদের একই সময়ে একই কর্মসূচি পালনে আহ্বান জানানো হয়েছে।
- এ ছাড়া ৩ ও ৪ জুলাই জগন্নাথ বিশ্ববিদ্যালয়, ঢাকা বিশ্ববিদ্যালয় অধিভুক্ত সাত সরকারি কলেজ এবং জাতীয় বিশ্ববিদ্যালয়ের অধীন ঢাকার অন্যান্য প্রতিষ্ঠানের শিক্ষার্থীরা রাজু ভাস্কর্যে একত্র হবেন।
- ৪ জুলাই পর্যন্ত সব বিশ্ববিদ্যালয় ও কলেজে ক্লাস-পরীক্ষা বর্জনের ঘোষণা দেন শিক্ষার্থীরা।

###

# ২ জুলাই | মঙ্গলবার
#### যা ঘটেছিল

- ঢাকা বিশ্ববিদ্যালয় গ্রন্থাগারের সামনে থেকে বিপুলসংখ্যক শিক্ষার্থী ও চাকরিপ্রত্যাশী ব্যক্তিগণ একটি মিছিল শুরু করে নীলক্ষেত, সায়েন্স ল্যাব ও বাটা সিগন্যাল মোড় ঘুরে শাহবাগ মোড়ে গিয়ে থামে৷ এরপর শাহবাগ মোড়ে ঘন্টখানেক অবস্থান নিয়ে বিক্ষোভ করেন আন্দোলনকারীরা।
- এছাড়া জাহাঙ্গীরনগর বিশ্ববিদ্যালয়, জগন্নাথ বিশ্ববিদ্যালয়, চট্টগ্রাম বিশ্ববিদ্যালয়, রাজশাহী বিশ্ববিদ্যালয় এবং বরিশাল বিশ্ববিদ্যালয়ের শিক্ষার্থীরা আন্দোলনের অংশ হিসেবে বিভিন্ন কর্মসূচী পালন করে।
#### কর্মসূচি
- ৩ ও ৪ জুলাই রাজধানীর সব শিক্ষাপ্রতিষ্ঠানের শিক্ষার্থীদের নিয়ে রাজু ভাস্কর্যের সামনে সমাবেশের ঘোষণা দেওয়া হয়। 
#### বিশেষ উক্তি 
এটা শুধু শিক্ষার্থী ও চাকরিপ্রত্যাশীদের আন্দোলন নয় ৷ এটা একটা রাষ্ট্রের বিষয় ৷ মুক্তিযোদ্ধা কোটা ও মুক্তিযুদ্ধের চেতনা এক জিনিস নয়৷ মুক্তিযুদ্ধের চেতনা কোনো বংশগত পরম্পরার বিষয় নয়, এটা একটা রাষ্ট্রীয় আদর্শ৷ এই আদর্শকে আমরা তরুণেরা ধারণ করি৷ সে জন্যই আমরা বৈষম্যের বিরুদ্ধে আন্দোলন গড়ে তুলেছি৷।
- নাহিদ ইসলাম

# ৩ জুলাই | বুধবার
#### যা ঘটেছিল

- ঢাকা বিশ্ববিদ্যালয় গ্রন্থাগারের সামনে থেকে একটি মিছিল শুরু হয়ে ক্যাম্পাসের বিভিন্ন সড়ক ঘুরে হাইকোর্টের সামনে দিয়ে শাহবাগে এসে থামে বিকেল পৌনে চারটার দিকে। এরপর শাহবাগ মোড়ের সড়কে বসে প্রায় দেড় ঘণ্টা বিক্ষোভ করেন শিক্ষার্থী ও চাকরিপ্রত্যাশীরা। এখানে ঢাকা বিশ্ববিদ্যালয়, জগন্নাথ বিশ্ববিদ্যালয়, ঢাকা কলেজ, ইডেন কলেজসহ বিভিন্ন কলেজের কয়েক হাজার শিক্ষার্থী ছিলেন।
- বিক্ষোভে এসে মুক্তিযোদ্ধা পরিবারের একজন সন্তান, একজন ছাত্রী ও একজন প্রতিবন্ধী শিক্ষার্থী আন্দোলনে সংহতি জানিয়ে বক্তব্য দেন৷
- ময়মনসিংহে রেললাইনে ট্রেন অবরোধ করে বিক্ষোভ করেছেন বাংলাদেশ কৃষি বিশ্ববিদ্যালয়ের শিক্ষার্থীরা। জাহাঙ্গীরনগর বিশ্ববিদ্যালয়ের শিক্ষার্থীরা ঢাকা-আরিচা মহাসড়ক, চট্টগ্রাম বিশ্ববিদ্যালয়ের শিক্ষার্থীরা চট্টগ্রাম-খাগড়াছড়ি মহাসড়ক এবং বরিশাল বিশ্ববিদ্যালয়ের শিক্ষার্থীরা বরিশাল-কুয়াকাটা মহাসড়ক অবরোধ করে বিক্ষোভ করেন। জগন্নাথ বিশ্ববিদ্যালয়ের চাকরিপ্রত্যাশী শিক্ষার্থীরা পুরান ঢাকার তাঁতীবাজার মোড় সড়ক অবরোধ করেন। এছাড়া কোটাব্যবস্থা পুনর্বহালের প্রতিবাদে বিক্ষোভ মিছিল করেছেন শাহজালাল বিজ্ঞান ও প্রযুক্তি বিশ্ববিদ্যালয়ের শিক্ষার্থীরা।
#### দাবি
#### বিশেষ উক্তি 
আগামীকাল বৃহস্পতিবার কোটা নিয়ে আপিলের যে শুনানি রয়েছে, তার রায় যেন শিক্ষার্থীদের পক্ষে আসে। কাল বেলা ১১টায় আমরা আবারও ঢাকা বিশ্ববিদ্যালয় গ্রন্থাগারের সামনে জমায়েত হব।
**নাহিদ ইসলাম, সমন্বয়ক**

# ৪ জুলাই | বৃহস্পতিবার
#### যা ঘটেছিল

- হাইকোর্টের দেওয়া রায় স্থগিতে আপিল বিভাগে শুনানি হয়নি। এতে করে আগের রায় আপাতত বহাল থাকবে। অ্যাটর্নি জেনারেল কোটা আন্দোলনের কথা উল্লেখ করে এ মামলায় স্থিতাবস্থা চাইলে, প্রধান বিচারপতি আন্দোলনের মাধ্যমে বিচারব্যবস্থাকে প্রভাবিত করা যাবে না বলে মন্তব্য করেন।
- বেলা ১১টা থেকে ঢাকা বিশ্ববিদ্যালয় ও তার আশেপাশের কলেজগুলোর শিক্ষার্থীরা মিছিল শুরু করে। পরে তারা শাহবাগ মোড়ে অবস্থান নেয়, যা চলে এদিন সন্ধ্যা সাড়ে ছয়টা পর্যন্ত।
- সিলেটের শাবিপ্রবিসহ জগন্নাথ, জাহাঙ্গীরনগর, চট্টগ্রাম, বরিশাল, রাজশাহী, শেরেবাংলা কৃষি এবং ইসলামী বিশ্ববিদ্যালয়ের শিক্ষার্থীরা নিজ নিজ ক্যাম্পাস এবং মহাসড়কে আন্দোলন অব্যাহত রাখে।
দিবাগত মধ্যরাতে কোটা আন্দোলনের নেতা সারজিস আলমকে হল ছাড়ার নির্দেশ দেয় পদ প্রত্যাশী বেশ কয়েকজন ছাত্রলীগের নেতা কর্মী। পরবর্তীতে সাধারন শিক্ষার্থীরা তার পক্ষে কথা বললে জানা যায় যে, ছাত্রলীগের কেন্দ্রীয় পর্যায় থেকে এমন কোন কিছু বলা হয় নি।
#### বিশেষ উক্তি
এতো কীসের আন্দোলন? সুপ্রিম কোর্ট–হাইকোর্ট কি আন্দোলন দেখে বিচার করবে?
**প্রধান বিচারপতি ওবায়দুল হাসান**
#### কর্মসূচি
- শুক্রবার ছুটির দিন হওয়ায় ওইদিন সারা দেশে আন্দোলন বন্ধ থাকবে।
- শনিবার বিকাল তিনটা থেকে দেশের সকল কলেজ ও বিশ্ববিদ্যালয়ে বিক্ষোভ মিছিল হবে এবং তার পরদিন সকল কলেজ ও বিশ্ববিদ্যালয়ে ক্লাস-পরীক্ষা বর্জন ও ধর্মঘট দেওয়ারও ঘোষণা দিয়েছে শিক্ষার্থীরা।

###

# ৫ জুলাই  | শুক্রবার
#### যা ঘটেছিল

- বিকাল সাড়ে তিনটার দিকে জাহাঙ্গীরনগর বিশ্ববিদ্যালয়ের শহীদ মিনার থেকে শুরু হয়ে  বিশ্ববিদ্যালয়ের প্রধান ফটকের সামনে এ মানববন্ধন করেন শিক্ষার্থীরা। তারা দাবি আদায় না হওয়া পর্যন্ত আন্দোলন চালিয়ে যাওয়ার ঘোষণা দেন।

# ৬ জুলাই | শনিবার
#### যা ঘটেছিল
- বেলা আড়াইটায় পূর্বঘোষিত কর্মসূচি হিসেবে বিশ্ববিদ্যালয়ের কয়েক হাজার শিক্ষার্থী বিশ্ববিদ্যালয়ের সেন্ট্রাল লাইব্রেরির সামনে জড়ো হন। পরে সেখান থেকে বিশাল মিছিল নিয়ে বিশ্ববিদ্যালয়ের চারপাশ প্রদক্ষিণ করে বিকেল ৫টায় শাহবাগ মোড়ে অবস্থান নেন শিক্ষার্থীরা।
শেষ পর্যায়ে অন্যতম সমন্বয়ক নাহিদ ইসলাম বাংলা ব্লকেডের ঘোষণা দেন।
পূর্বের দিনগুলোর ধারাবাহিকতায় দেশজুড়ে বিভিন্ন বিশ্ববিদ্যালয়ের শিক্ষার্থীরা সড়ক অবরোধ করেন এবং বিক্ষোভ মিছিল করেন।
- 
#### দাবি
- 
#### কর্মসূচি
- রবিবার বিকাল ৩টা থেকে সারাদেশের গুরুত্বপূর্ণ পয়েন্টগুলোতে অবস্থান নেবেন শিক্ষার্থীরা। এর নাম দেওয়া হয় বাংলা ব্লকেড।
#### বিশেষ উক্তি 
- প্রথম, দ্বিতীয় ,তৃতীয় ও চতুর্থ শ্রেণি কোনো শ্রেণিতেই কোটা পদ্ধতি মেধা বিকাশে সহায়ক হতে পারে না এবং মেধাভিত্তিক বৈষম্যহীন জাতি ও সমাজ বিনির্মাণের মুক্তিযুদ্ধের অঙ্গীকারের সঙ্গে সাংঘর্ষিক।...তাই সাধারণ ছাত্রসমাজের কোটা সংস্কার আন্দোলনের ন্যায্য ও যৌক্তিক দাবিসমূহের সঙ্গে আমরা একমত।
মির্জা ফখরুল ইসলাম আলমগীর, মহাসচিব, বিএনপি
এটা তো (কোটা) কোর্টের রায়ের ব্যাপার। আমরা তো কোথাও এই কোটা রাখিনি। আমাদের ব্যবস্থা ছিল কোটামুক্ত। আদালতে কারা মামলা করেছে? আদালতের রায়। সেখানে আমাদের কী বলা আছে? সরকারের কি দোষ? সরকার তো এটা করেনি।
ওবায়দুল কাদের, সাধারন সম্পাদক, বাংলাদেশ আওয়ামীলীগ

###

# ৭ জুলাই | রবিবার
#### যা ঘটেছিল
- রাত ৮ টার দিকে শাহবাগে চলমান কোটা সংস্কার আন্দোলনকে চার দফা থেকে এক দফায় নামিয়ে আনার ঘোষণা দেওয়া।
আন্দোলনকারীরা কোটা বাতিল-সহ চার দফা দাবিতে সারা দেশে ‘বাংলা ব্লকেড’ নামে সারাদিন একটি কর্মসূচিও পালন করেছে। এই কর্মসূচিতে রাজধানী ঢাকা-সহ দেশের বিভিন্ন সড়ক ও মহাসড়ক অবরোধ করে বিক্ষোভ করতে দেখা যায় শিক্ষার্থীদের।
#### দাবি
- সব গ্রেডে সব ধরনের অযৌক্তিক ও বৈষম্যমূলক কোটা বাতিল করে সংবিধানে উল্লিখিত অনগ্রসর গোষ্ঠীর জন্য কোটাকে ন্যূনতম পর্যায়ে এনে সংসদে আইন পাস করে কোটা পদ্ধতিকে সংশোধন করতে হবে।
#### কর্মসূচি
- সারাদেশে ব্লকেড। ৮ জুলাই বিকেল সাড়ে ৩টায় ঢাকা বিশ্ববিদ্যালয়ের কেন্দ্রীয় লাইব্রেরির সামনে থেকে মূল ব্লকেড আন্দোলন শুরু হবে। তাছাড়া একই সময়ে সারা দেশের সব পাবলিক বিশ্ববিদ্যালয় ও কলেজে এ ব্লকেড কর্মসূচি শুরু হবে।

#### বিশেষ উক্তি
কোটা আন্দোলনের নামে যেটা করা হচ্ছে, তা পড়াশোনার সময় নষ্ট করা। এটার কোনও যৌক্তিকতা আছে বলে আমি মনে করি না।”
শেখ হাসিনা, প্রধানমন্ত্রী
কোটা বাতিলের আন্দোলনের যৌক্তিকতা আমরা ২০১৮ সালেই প্রমাণ করেছি। আমাদের আদালত দেখিয়ে লাভ নেই, আমরা আপনাদের সংবিধান দেখাচ্ছি। আমরা আশা করি, প্রধানমন্ত্রী এবারও শিক্ষার্থীদের জনমতের পক্ষে সংসদে দাঁড়িয়ে কোটার বিষয়ে চূড়ান্ত সুরাহা দেবেন।...শিক্ষার্থীদের আর কোনো অপশন নেই। আমরা হয় দাবি আদায় করে ফিরব, নয়তো দেশ ছেড়ে চলে যেতে হবে। মেধার মূল্যায়ন যেখানে নেই, সেই দেশে কেন মেধাবীরা থাকবে?
নাহিদ ইসলাম, অন্যতম সমন্বয়ক, কোটা বিরোধী আন্দোলন
শিক্ষার্থীরা যে ইস্যুতে আন্দোলন করছে এটাতো সরকারের সিদ্ধান্ত নয়, আদালত রায় দিয়েছে। এটা আদালতের এখতিয়ার।
ওবায়দুল কাদের, সাধারন সম্পাদক, বাংলাদেশ আওয়ামীলীগ

###

# ৮ জুলাই | সোমবার
#### যা ঘটেছিল
- ঢাকার ১১টি স্থানে অবরোধ, ৯টি বিশ্ববিদ্যালয়ে বিক্ষোভ, ৩টি স্থানে রেলপথ অবরোধ এবং ৬টি মহাসড়ক অবরোধ।
#### দাবি
- সরকারি চাকরিতে সব গ্রেডে অযৌক্তিক ও বৈষম্যমূলক কোটা বাতিল করে শুধু সংবিধান অনুযায়ী অনগ্রসর জনগোষ্ঠীর জন্য ন্যূনতম কোটা রেখে সংসদে আইন পাস করা।
#### কর্মসূচি
- 
#### বিশেষ উক্তি
‘‘কোটার বিষয়টি সর্বোচ্চ আদালতে নিষ্পত্তি করা উচিত।’’
--প্রধানমন্ত্রী
‘‘কোটা আন্দোলন পরিস্থিতি পর্যবেক্ষণ করা হচ্ছে।’’
--ওবায়দুল কাদের, সাধারণ সম্পাদক - আওয়ামী লীগ  এবং সড়ক পরিবহন ও সেতু মন্ত্রী
‘‘কোটাবিরোধী আন্দোলনের পেছনে কোনো ষড়যন্ত্র আছে কি না, তা খুঁজে দেখার আহবান।’’ 
--মহিবুল হাসান চৌধুরী, শিক্ষামন্ত্রী ।

###

# ৯ জুলাই | মঙ্গলবার

#### যা ঘটেছিল
- হাইকোর্টের রায় স্থগিত চেয়ে দুই শিক্ষার্থীর আবেদন, যদিওবা আন্দোলনকারীদের সমাবেশ থেকে বলা হয় যে, যারা আপিল করেছে তারা এই বৈষম্য বিরোধী আন্দোলনের কেউ নয়।
আন্দোলনের অংশ হিসেবে শিক্ষার্থী ও চাকরিপ্রত্যাশীরা চার ঘণ্টা পর অবরোধ তুলে নেন। আন্দোলনকারীদের পক্ষ থেকে পরদিন সারা দেশে সকাল-সন্ধ্যা ‘বাংলা ব্লকেড’ নামে অবরোধ কর্মসূচির ঘোষণা দেওয়া হয়।
দেশজুড়ে ছড়িয়েছে ‘বাংলা ব্লকেড’ যানজটে দুর্ভোগ।

#### দাবি
- সরকারি চাকরিতে কোটা ব্যবস্থা বাতিলের দাবিতে বুধবার বাংলাদেশে সকাল-সন্ধ্যা অবরোধ কর্মসূচি। সকাল ১০টা থেকে ঢাকাসহ সারা দেশে সড়ক-মহাসড়কের গুরুত্ব পয়েন্ট অবরোধ করে ‘বাংলা ব্লকেড’।
#### কর্মসূচি
- 

#### বিশেষ উক্তি
নিজ উদ্যোগে শিক্ষার্থীরা এই আন্দোলনে নামেনি। এই ইস্যুতে সরকার নিশ্চুপ থাকার কারণে এই ধরনের কর্মসূচি দিতে বাধ্য হয়েছে আন্দোলনকারীরা।
নাহিদ ইসলাম, অন্যতম সমন্বয়ক
যদি নির্বাহী বিভাগ থেকে লিখিত ডকুমেন্ট বা পরিপত্র জারি করে যদি নিশ্চিত করা হয় যে কমিশন গঠন করে দ্রুত সময়ের মধ্যে সকল গ্রেডে যৌক্তিক সংস্কার করা হবে তাহলে আমরা আনন্দ মিছিল করে রাজপথ ছেড়ে পড়ার টেবিলে ফিরে আসবো।
সারজিস আলম, অন্যতম সমন্বয়ক
‘‘বিএনপি কোটা আন্দোলনের ওপর ভর করেছে।’’
-ওবায়দুল কাদের, সাধারণ সম্পাদক - আওয়ামী লীগ এবং সড়ক পরিবহন ও সেতু মন্ত্রী

###

# ১০ জুলাই | বুধবার
#### যা ঘটেছিল
- ঢাকা বিশ্ববিদ্যালয়ের শিক্ষার্থীরা কেন্দ্রীয় গ্রন্থাগারের সামনে জড়ো হয়ে শাহবাগে গিয়ে স্থানটি অবরোধ করে।
সরকারি চাকরিতে সরাসরি নিয়োগে (৯ম থেকে ১৩তম গ্রেড) কোটার বিষয়ে পক্ষগুলোকে চার সপ্তাহের জন্য স্থিতাবস্থা বজায় রাখতে নির্দেশ আপিল বিভাগের। প্রধান বিচারপতি ওবায়দুল হাসানের - - - নেতৃত্বাধীন ৫ বিচারপতির বেঞ্চ কোটা সংস্কার নিয়ে রাষ্ট্রপক্ষ ও ঢাকা বিশ্ববিদ্যালয়ের ২ শিক্ষার্থীর করা আবেদনের শুনানি নিয়ে এ আদেশ দেন।
- প্রধান বিচারপতি শিক্ষার্থীদের ফিরে যাওয়ার অনুরোধ করেন।
- ঢাকা থেকে সারাদেশে ট্রেন চলাচল বন্ধ হয়ে যায়।

#### দাবি
- 

#### কর্মসূচি
- বৃহস্পতিবার (১১ জুলাই) বিকেল সাড়ে ৩টা থেকে দেশব্যাপী ‘বাংলা ব্লকেড’।

#### বিশেষ উক্তি
‘‘আমি প্রথম দিনই বলেছিলাম, রাস্তায় স্লোগান দিয়ে রায় পরিবর্তন হয় না। এটা আজকে না, আমি যখন আন্তর্জাতিক অপরাধ ট্রাইব্যুনালে ছিলাম, তখন একটি মামলায় বলেছিলাম, রাস্তায় স্লোগান দিয়ে রায় পরিবর্তন করা যায় না। এটি সঠিক পদক্ষেপ না।’’’
-ওবায়দুল হাসান, প্রধান বিচারপতি
অগাস্টের প্রথম সপ্তাহের মধ্যে কোটা সমস্যার সমাধান হবে।
ওবায়দুল কাদের, সাধারন সম্পাদক, বাংলাদেশ আওয়ামীলীগ
একইসঙ্গে হাইকোর্টের আদেশের বিরুদ্ধে ৪ সপ্তাহের মধ্যে লিভ-টু-আপিল করতে রাষ্ট্রপক্ষকে নির্দেশ এবং আন্দোলনরত শিক্ষার্থীদের ক্লাসে ফিরে যাওয়ার আহ্বান জানিয়েছে আদালত।
জহিরুল ইসলাম, শিক্ষার্থীদের পক্ষের আইনজীবী

###

# ১১ জুলাই | বৃহস্পতিবার
#### যা ঘটেছিল
- পুলিশের বাঁধা এবং বৃষ্টির কারনে পূর্ববর্তী ঘোষণার দেড় ঘণ্টা পর ৪.৩০ এর দিকে শাহবাগে অবরোধ শুরু হয়।
দেশের বিভিন্ন বিশ্ববিদ্যালয়ের শিক্ষার্থীদের সাথে পুলিশের সংঘর্ষ ঘটে।
#### দাবি
- 
#### কর্মসূচি
- আগামীকাল শুক্রবার আন্দোলনকারী শিক্ষার্থীদের উপর পুলিশি হামলার কারনে সারা দেশে বিক্ষোভ মিছিল ও সমাবেশ।
#### বিশেষ উক্তি
‘‘সরকার চাইলে কোটার রেশিও পরিবর্তন-পরিবর্ধন করতে পারবে।’’
-হাইকোর্ট
আদালতের নির্দেশনা নিয়ে শিক্ষার্থীরা ভাবছে তাদের চিন্তা-ভাবনা থেকে দূরে সরিয়ে দেওয়া হচ্ছে, সেজন্য তারা রাস্তায় চলে এসেছিলেন । আমাদের নিরাপত্তা বাহিনী বিশেষ করে পুলিশকে বলেছি, এদের কথা আমরা শুনব। কিন্তু শোনারও একটা সীমা বোধ হয় থাকে। তারা বোধ হয় এগুলো অতিক্রম করে যাচ্ছে।
আসাদুজ্জামান খান, স্বরাষ্ট্রমন্ত্রী

###

# ১২ জুলাই | শুক্রবার
#### যা ঘটেছিল
- ৫টায় শিক্ষার্থীরা প্রশাসনের সতর্কবাণী উপেক্ষা করে শাহবাগে জড়ো হয়ে অবরোধ করে।
- কুমিল্লা ভিক্টোরিয়া কলেজে শিক্ষার্থীরা আন্দোলন করতে থাকলে ছাত্রলীগের একদল কর্মী আক্রমণ করে।
- বিকেল ৫ টার পর আন্দোলনকারীরা ঢাকার সাথে রাজশাহীর রেলপথে যোগাযোগ বন্ধ করে দেন।
- আইনশৃঙ্খলা বিঘ্নিত করার কোনো চেষ্টা বরদাশত করা হবে না বলে হুঁশিয়ারি উচ্চারণ করেন ডিএমপি কমিশনার।

#### দাবি
- 
#### কর্মসূচি
- শনিবার (১৩ জুলাই) সারাদেশে সংগঠনটির সমন্বয়কদের নিয়ে অনলাইন-অফলাইনে প্রতিনিধি বৈঠক করা হবে। একই সঙ্গে পূর্বে ঘোষিত ক্লাস-পরীক্ষা বর্জনের কর্মসূচিও চলমান থাকবে। পরবর্তীতে বিকাল ৬টায় ঢাকা বিশ্ববিদ্যালয়ের কেন্দ্রীয় লাইব্রেরির সামনে সংবাদ সম্মেলন করা হবে।

#### বিশেষ উক্তি
আমি সমন্বয়কদের অভয় দিয়ে বলতে চাই, কেউ যদি আমাদের ওপর হামলা চালায় তাহলে আমরা তাদের বিরুদ্ধে সর্বাত্মক প্রতিরোধ গড়ে তুলব।
আবু বাকের মজুমদার, অন্যতম সমন্বয়ক, কোটা বিরোধী আন্দোলন

###

# ১৪ জুলাই | রবিবার
#### যা ঘটেছিল
- পদযাত্রা কর্মসূচির মধ্য দিয়ে শিক্ষার্থীদের রাষ্ট্রপতি মোঃ সাহাবুদ্দিনের কাছে স্মারকলিপি প্রদান – ২৪ ঘণ্টার আল্টিমেটাম।
- গণভবনে অনুষ্ঠিত সংবাদ সম্মেলনে প্রধানমন্ত্রী শেখ হাসিনা এই প্রসঙ্গে তীর্যক মন্তব্য করেন।
- মন্তব্যের পরিপ্রেক্ষিতে মধ্যরাতে ছেলে-মেয়ে নির্বিশেষে সকল শিক্ষার্থীরা হল থেকে বেড়িয়ে এসে ঢাবি, জাবি, জবি, রাবি, চবি ও কুবি-তে বিক্ষোভ করে।
- সরকারি নির্দেশনায় টেলিকম অপারেটররা ঢাকা বিশ্ববিদ্যালয় এলাকায় 4G ইন্টারনেট বন্ধ করে দেয়।
- রাত ১১:৩০ এর দিকে ছাত্রলীগের নেতা-কর্মীদের হামলায় চট্টগ্রাম বিশ্ববিদ্যালয়ের ১৩ জন শিক্ষার্থী আহত হয়।
#### দাবি
- 
#### কর্মসূচি
- 
#### বিশেষ উক্তি
“২০১৮ সালে আন্দোলনের সময় রাস্তায় ধংসাত্নক কর্মসূচি, মানুষের ওপর হামলা, মিথ্যাচারসহ বিভিন্ন কারণে বিরক্ত হয়ে তখন কোটা বাতিল করে দিয়েছিলাম। আর এখন বিষয়টি আদালতের ওপর...” “মুক্তিযোদ্ধাদের নাতিপুতিরা পাবে না, তাহলে কি রাজাকারের নাতিপুতিরা চাকরি পাবে?” —শেখ হাসিনা, প্রধানমন্ত্রী 

#### শ্লোগান 
“তুমি কে? আমি কে?
রাজাকার! রাজাকার!
কে বলেছে? কে বলছে?
সরকার! সরকার! / স্বৈরাচার! স্বৈরাচার!”

###

# ১৫ জুলাই | সোমবার
#### যা ঘটেছিল
- বেলা ১২ টার দিকে যশোর বিজ্ঞান ও প্রযুক্তি বিশ্ববিদ্যালয় এবং মাইকেল মধুসূদন কলেজের শিক্ষার্থীরা একটি বিক্ষোভ সমাবেশের আয়োজন করে। পরবর্তীতে সেখানে  ছাত্রলীগ কর্মীরা মোটরসাইকেলে করে এসে বিক্ষভকারীদের উপর আক্রমন চালিয়ে তাদের ছত্রভঙ্গ করে দেয় এবং বিক্ষোভকারীদের একজনকে তুলে নিয়ে যায়।
- ঢাকায়, বেলা ৩.৪৫ এর দিকে, বাংলাদেশ ছাত্রলীগের একটি মিছিল সেগুনবাগিচা হতে শাহবাগের দিকে যাত্রা শুরু করে।
- এদিকে বিকেল ৪ টার পর ছাত্রলীগের কর্মীরা ঢাকা বিস্ববিদ্যালয়ের বিজয় একাত্তর হলে প্রবেশ করে শিক্ষার্থীদের উপর হামলা করে, যা পরবর্তীতে পুরো বিশ্ববিদ্যালয় এলাকায় ছড়িয়ে পরে। এসময় ছাত্রলীগের কর্মীদের হাতে আগ্নেয়াস্ত্র সহ বিভিন্ন হকিস্টিক, লাঠি প্রভৃতি দেখা যায়, যেগুলো ব্যবহার করে তারা খালি হাতে আন্দোলন করা শিক্ষার্থীদের উপর ঝাঁপিয়ে পড়ে এবং তাদের ঢাকা বিশ্ববিদ্যালয় ক্যাম্পাস হতে বের করে দেয়ার চেষ্টা করে। আন্দোলনকারী শিক্ষার্থীরা এসময় পালিয়ে যায় এবং ইট পাটকেল ছুঁড়তে শুরু করে।
- রাজশাহী, সিলেট, চট্টগ্রাম, জাহাঙ্গীরনগর এবং কুমিল্লা বিশ্ববিদ্যালয়েও ছাত্রলীগ কর্মীরা বৈষম্যবিরোধী আন্দোলনকারীদের উপর এভাবে ঝাঁপিয়ে পড়ে।
- সন্ধ্যা ৭.৩০ এর দিকে ছাত্রলীগ কর্মীরা ঢাকা মেডিকেল কলেজের ইমারজেন্সি বিভাগে ঢুকে আহত শিক্ষার্থীদের উপর পুনরায় চড়াও হয়।
- জাহাঙ্গীরনগর বিশ্ববিদ্যালয়ে মধ্যরাত পর্যন্ত ছাত্রলীগ এবং আন্দোলনকারীদের মধ্যে সংঘর্ষ চলমান থাকে।
- এসকল কিছুর পরিপ্রেক্ষিতে এবং প্রধানমন্ত্রীর বক্তব্য তুলে নেয়ার জন্য আন্দোলনকারীরা ১৬ই জুলাই বেলা ৩ টায় দেশব্যাপী সকল শিক্ষা প্রতিষ্ঠানে আন্দোলন এবং র‍্যালির ডাক দেয়।
#### দাবি
- 
#### কর্মসূচি
- 
#### বিশেষ উক্তি
“তারা নিজেদের রাজাকার বলতেও লজ্জাবোধ করে না।” ---প্রধানমন্ত্রী শেখ হাসিনা
“কোটা সংস্কারের দাবিতে আন্দোলনকারীদের ‘রাজাকার’ স্লোগানের জবাব ছাত্রলীগই দেবে।”
---ওবায়দুল কাদের, সাধারণ সম্পাদক আওয়ামী লীগ

###

# ১৬ জুলাই | মঙ্গলবার
#### যা ঘটেছিল
- দেশের বিভিন্ন স্থানে কোটা সংস্কার আন্দোলনকারীদের সাথে ছাত্রলীগ ও পুলিশের সংঘর্ষের ঘটনা 
- রংপুরে আন্দোলনকারী বেগম রোকেয়া বিশ্ববিদ্যালয়ের শিক্ষার্থী আবু সাঈদ পুলিশের বুলেটে নিহত হন। উপর্যুপরি রাবার বুলেট নিক্ষেপের সময় তাকে কেবল দুই দিকে দুই হাত প্রসারিত করে দাঁড়িয়ে থাকতে দেখা যায়।
- সন্ধ্যায় ঢাকা, রাজশাহী, বগুড়া, রংপুর ও চট্টগ্রামে বিজিবি মোতায়ন করা হয়
জাহাঙ্গীরনগর বিশ্ববিদ্যালয়ের কোটা সংস্কার আন্দোলনকারীরা ক্যাম্পাসে অবস্থান নিয়ে ছাত্রলীগ নেতাকর্মীদের ক্যাম্পাস থেকে বের করে দেয়
- জাহাঙ্গীরনগর বিশ্ববিদ্যালয়ের ছাত্রলীগ নেতাদের হলের রুম ভাঙচুর
- রাজধানীর বসুন্ধরা আবাসিক এলাকার যমুনা ফিউচার পার্কের সামনে বিভিন্ন বেসরকারি বিশ্ববিদ্যালয় তথা, নর্থ সাউথ বিশ্ববিদ্যালয়, আমেরিকান ইন্টারন্যাশনাল ইউনিভার্সিটি, ইন্ডিপেন্ডেন্ট বিশ্ববিদ্যালয় বাংলাদেশ, গ্রিন ইউনিভার্সিটি অব বাংলাদেশ, স্টেট ইউনিভার্সিটি অব বাংলাদেশের শিক্ষার্থীরা ভাটারা এলাকার প্রগতি সরনী ও কুড়িল মহাসড়ক অবরোধ করে বিক্ষোভ করে।
- দুপুর ১টায় মিরপুর ১০-এ রাস্তা বন্ধ করে বিক্ষোভরত বঙ্গবন্ধু শেখ মুজিবুর রহমান মেরিটাইম বিশ্ববিদ্যালয়, বাংলাদেশ ইউনিভার্সিটি অব প্রফেশনালস, বাংলাদেশ ইউনিভার্সিটি অব বিজনেস অ্যান্ড টেকনোলজিসহ মিরপুরের বিভিন্ন বিশ্ববিদ্যালয় ও কলেজের শিক্ষার্থীদের লাঠিসোঁটা নিয়ে যুবলীগ, শ্রমিক লীগ ও স্বেচ্ছাসেবক লীগের একটি বিরাট দলসহ নেতা-কর্মীরা এসে বিক্ষুব্ধ ছাত্রদের ওপর হামলা করে।
- অনির্দিষ্টকালের জন্য স্কুল, কলেজ ও বিশ্ববিদ্যালয় বন্ধ ঘোষণা করা হয়।
- শিক্ষার্থীদের নিরাপত্তার কথা বিবেচনা করে আবাসিক হলগুলো খালি করতে বিশ্ববিদ্যালয় কর্তৃপক্ষকে নির্দেশ দেয় কমিশন।
- শিক্ষার্থীদেরকে রাজাকার বলা ও ঢাকা বিশ্ববিদ্যালয়ে আসতে অরুচি বোধ করবে এমন মন্তব্য করায় ড. জাফর ইকবালকে সারাদেশ অবাঞ্ছিত ঘোষণা।
- রায়ের বিরুদ্ধে রাষ্ট্রপক্ষ লিভ টু আপিলের আবেদন করে।

#### দাবি
- 
#### কর্মসূচি
- 
#### বিশেষ উক্তি
‘‘আন্দোলন যাবে, আন্দোলন আসবে। কিন্তু ছাত্রলীগ থাকবে। সবকিছুই মনে রাখা হবে এবং জবাব দেওয়া হবে। একটি ঘটনাও জবাব ছাড়া যাবে না।’’
– সাদ্দাম হোসেন, কেন্দ্রীয় সভাপতি, ছাত্রলীগ
‘‘সরকার আদালতকে বাইপাস করে কোটার ব্যাপারে কিছু করবে না।" 
– আনিসুল হক, আইনমন্ত্রী
’’পুলিশ এবং বাংলাদেশ ছাত্রলীগের যৌথ হামলা ও গুলিতে নিহত শহীদদের জন্য’ একটি ‘গায়েবানা জানাজা’ এবং কফিন মিছিল ঘোষণা।’’
– আসিফ মাহমুদ, সমন্বয়ক

###

# ১৭ জুলাই | বুধবার
#### যা ঘটেছিল
- কোটা সংস্কার আন্দোলনকারীদের দ্বারা ঢাকা-চট্টগ্রাম মহাসড়ক শানির আখাড়ায় অবরোধ
- পুলিশ, র‍্যাব, বিজিবি মোতায়েন, শাহবাগে ছাত্রলীগ-যুবলীগ উপস্থিতি
- ছাত্রদের পুলিশের সঙ্গে সংঘর্ষ: ঢাকা বিশ্ববিদ্যালয়, জাহাঙ্গীরনগর বিশ্ববিদ্যালয়
- ছাত্র হত্যা ও দমনের প্রতিবাদে প্রায় ৫০ জন নেতা ছাত্রলীগ থেকে পদত্যাগ
- কোটা আন্দোলনকারী কর্তৃক আগামীকাল সারাদেশে ‘পূর্ণ হরতাল’ ঘোষণা
- ঢাকা বিশ্ববিদ্যালয়সহ দেশের বিভিন্ন বিশ্ববিদ্যালয় থেকে ছাত্রলীগের নেতা-কর্মীদের বিতাড়ন করে ‘রাজনীতিমুক্ত’ ঘোষণা।
- বিক্ষোভকারী দ্বারা ‘রাজশাহী বিশ্ববিদ্যালয় ছাত্রলীগ দখলকৃত হলরুম ভাঙচুর এবং অস্ত্র উদ্ধার।
- মুন্সীগঞ্জ, ফরিদপুর ও অন্যান্য স্থানে শিক্ষার্থীদের ওপর হামলার প্রতিবাদে বিক্ষোভ
- রাত সাড়ে সাতটায় জাতির উদ্দেশে তৎকালীন প্রধানমন্ত্রীর ভাষণ।
- ড. ইউনূসের ওপর অবিলম্বে বিচারিক হয়রানি বন্ধের আহ্বান- সিভিকাস  গ্লোবাল সিভিল সোসাইটি অ্যালায়েন্স (CIVICUS) এবং এশিয়ান হিউম্যান রাইটস কমিশন (AHRC)
#### দাবি
- 
#### কর্মসূচি
- 
#### বিশেষ উক্তি
‘‘আমি সাফ সাফ ঘোষণা করছি যে, যারা হত্যাকাণ্ড, ডাকাতি এবং সন্ত্রাসী কর্মকাণ্ড করেছে, তারা যেই হোক না কেন, তাদের উপযুক্ত শাস্তি প্রদান করা হবে। আমার বিশ্বাস আমাদের ছাত্র সমাজ উচ্চ আদালত থেকে ন্যায় বিচারই পাবে, হতাশ হবেনা।’’ 
– শেখ হাসিনা, প্রধানমন্ত্রী
‘‘আমাদের অস্তিত্বের ওপর আক্রমণ হয়েছে, আমাদেরকে হুমকি প্রদান করা হয়েছে। আমাদের এই পরিস্থিতি মোকাবিলা করতে হবে। তাই প্রতি ওয়ার্ডে প্রস্তুত থাকুন ।"
– ওবায়দুল কাদের, সাধারণ সম্পাদক আওয়ামী লীগ
‘‘১৮ জুলাই, দেশের সবস্থানে পূর্ণ হরতালের ঘোষণা করছি। শান্তিপূর্ণ ছাত্র আন্দোলনের ওপর পুলিশ, বিজিবি, র‍্যাব, এর আক্রমণ এবং কোটা সংস্কারের একমাত্র দাবি পূরণের জন্য।’’
– আসিফ মাহমুদ, সমন্বয়ক
‘‘জামায়াত-শিবিরের সদস্যরা কোটা আন্দোলনকে ভিন্ন পথে পরিচালিত করার চেষ্টা করছে।’’
– হারুন-অর-রশিদ, ডিবি প্রধান
‘‘বাংলাদেশি কর্তৃপক্ষ ছাত্র প্রতিবাদকারীদের বিরুদ্ধে অবৈধ শক্তি ব্যবহার করেছে এবং তাদের সুরক্ষা নিশ্চিত করতে ব্যর্থ হয়েছে।’’
– অ্যামনেস্টি ইন্টারন্যাশনাল

###

# ১৮ জুলাই |  বৃহস্পতিবার
#### যা ঘটেছিল
- সকালের দিকে বাড্ডার রাস্তায় ব্র্যাক ইউনিভার্সিটির ছাত্রদের সাথে পুলিশের সংঘর্ষ হয়।
- বিভিন্ন বিশ্ববিদ্যালয়ের ক্যাম্পাসে, এমনকি হলগুলোতেও আইনশৃঙ্খলা বাহিনী দফায় দফায় অভিযান চালিয়ে সাধারণ শিক্ষার্থীদেরকে ভয়-ভীতি দেখিয়েছে এবং হল ছাড়তে বাধ্য করেছে।
- বাংলাদেশ পুলিশ, র‍্যাব, বাংলাদেশ ব্যাংক, প্রধানমন্ত্রীর অফিস এবং বাংলাদেশ ছাত্রলীগের অফিসিয়াল ওয়েবসাইট আন্দোলনকারীদের পক্ষের একটি গ্রুপ হ্যাক করে।
- রাজধানীতে মেট্রোরেলের চলাচল স্থগিত।
সরকার কর্তৃক সারা দেশে ইন্টারনেট সংযোগ বন্ধ করা হয়।
- ১৭ই জুলাই থেকে ১৮ই জুলাই সন্ধ্যা ৭টা পর্যন্ত সারাদেশে ২৫টি "আগুনের ঘটনার" সংবাদ পেয়েছে বলে জানিয়েছেন ফায়ার সার্ভিস ও সিভিল ডিফেন্স, বিটিভি ও মেট্রোরেলের ঘটনা সহ।
- ঢাকাসহ সারাদেশে ২২৯ প্লাটুন বিজিবি মোতায়েন।
#### দাবি
- 
#### কর্মসূচি
- 
#### বিশেষ উক্তি
- “আওয়ামী লীগের পক্ষ থেকে সরকারের কাছে সরকারি চাকরিতে মেধার ভিত্তিতে ৮০ শতাংশ নিয়োগের সুপারিশ করা হবে। বাকি ২০ শতাংশ কোটায় রাখা হবে”।
– ওবায়দুল কাদের, সাধারণ সম্পাদক আওয়ামী লীগ
- "কোটা সংস্কারের পক্ষে সরকার নীতিগতভাবে ঐকমত্যে পৌঁছেছে। শিক্ষার্থীদের আন্দোলন থেকে সরে আসার আহ্বান থাকলো।"
– আনিসুল হক, আইনমন্ত্রী
- “আপনি কি বিশ্বাস করতে পারেন? একটা শান্তিপূর্ণ আন্দোলনে তারা পাঁচ রাউন্ড গুলি ছুঁড়েছে! ন্যায়বিচার তখনই আসবে যখন পিএম হাসিনা পদত্যাগ করবে।"
– কাজী আব্দুল্লাহ ইউসুফ, ধানমন্ডি বাসিন্দা
- "এই ব্যাপক সংঘর্ষ ও মৃত্যুর পেছনে একমাত্র দায়ী হচ্ছে  ভুল তথ্য/গুজব ছড়ানো।"
– জুনায়েদ আহমেদ পলক, আইসিটি প্রতিমন্ত্রী
- "মৃত্যুর কারণ হল বুকের মাঝখানে একটি গভীর ক্ষত। আজ, আমরা একই ধরণের একাধিক কেস পেয়েছি যারা এখন চিকিৎসাধীন। অনেক মহিলা রোগী ভোঁতা অস্ত্রের আঘাতে আহত হয়েছেন। আমরা একজন ১০ বছর বয়সী রোগী পেয়েছি যার শরীরে ১২টি গুলি ছিল।”
– জনৈক ডাক্তার, সিটি হাসপাতাল
- "একদিকে গুলি, অন্যদিকে সংলাপের আহ্বান। আমাদের ভাইদের রক্তে দাঁড়িয়ে আমরা সংলাপে বসতে পারি না। এই বিশ্বাসঘাতকতা মেনে নেওয়ার চেয়ে আমি মৃত্যুর মুখোমুখি হব।"
– আসিফ মাহমুদ, সমন্বয়ক
- “আজকের আন্দোলনে বেসরকারি বিশ্ববিদ্যালয়ের শিক্ষার্থীরা যোগদান করছে। পাবলিকের শিক্ষার্থীরা পারছি না, কারণ ক্যাম্পাস তাদের (পুলিশের) দখলে। পাবলিক বিশ্ববিদ্যালয়গুলোতে মুভমেন্ট করার মতো সিচুয়েশন নাই।”
– আসিফ মাহমুদ, সমন্বয়ক
- “We call upon Bangladesh authorities to work with its young population, find solutions to the ongoing challenges and catalyse their energy towards the country’s growth and development.”
– Stephane Dujarric, spokesman of United Nations chief Antonio Guterres
- "অপ্রস্তুত হাসিনা (প্রধানমন্ত্রী) ও নিষ্ঠুর ওবায়দুল কাদের (আ. লীগের সাধারণ সম্পাদক) পুলিশকে ছাত্র হত্যার লাইসেন্স দিয়েছে। তারা কাপুরুষের মত আচরণ করছে এবং তাণ্ডব চালাচ্ছে, জল্লাদের মত রক্তপাত ঘটাচ্ছে।"
– রুহুল কবির রিজভী, বিএনপি'র জ্যেষ্ঠ যুগ্ম মহাসচিব

###

# ১৯ জুলাই | শুক্রবার
#### যা ঘটেছিল
- ঢাকার বিভিন্ন জায়গায় সংঘর্ষে অন্তত ১৩ জন, রংপুরে তিনজন নিহত ও পাঁচ শতাধিক আহত হওয়ার খবর
- ঢাকার উত্তরা, মোহাম্মদপুর এবং বাড্ডা থানায় পুলিশের সাথে আন্দোলনকারীদের সংঘর্ষের ঘটনা ঘটে।
- মিরপুর ১০ এবং কাজিপাড়া মেট্রো স্টেশনে ভাংচুরের ঘটনা ঘটে।
- শুক্রবার সারাদেশে ৩৪টি অগ্নিকাণ্ডের ঘটনার খবর পেয়েছে ফায়ার সার্ভিস। এরমধ্যে ২৯টি ঘটনা ঢাকা মহানগরে।
- নরসিংদীতে দুই হাজারের মতো উত্তেজিত জনতা নরসিংদী কারাগার ভাংচুর করে আগুন লাগিয়ে দেয়।
- অল ইন্ডিয়া ডেমোক্রেটিক স্টুডেন্টস’ অর্গানাইজেশন (AIDSO) নামের একটি সংগঠন দিল্লিতে জড়ো হয়ে বাংলাদেশের প্রতিবাদকারী ছাত্রদের সাথে সংহতি প্রকাশ করে।
- শিক্ষার্থীদের আন্দোলন রোধ করতে ঢাকা মেট্রোপলিটন পুলিশ ঢাকায় অনির্দিষ্টকালের জন্য সব ধরনের সভা-সমাবেশ ও মিছিল নিষিদ্ধ ঘোষণা করে এবং একই সাথে ঢাকার সাথে সারাদেশের ট্রেন চলাচল বন্ধ করে দেয়া হয়।
সরকার মধ্যরাতে কারফিউ দেয় এবং দেশজুড়ে সেনাবাহিনী নামানো হয়।
- মধ্যরাতে তিনজন সরকারী মন্ত্রী এবং তিনজন আন্দোলনকারী প্রতিনিধি- সারজিস আলম, হাসনাত  আব্দুল্লাহ এবং তানভীর আহমেদের মধ্যে একটি বৈঠক অনুষ্ঠিত হয় যেখানে আন্দোলনকারীরা সরকারের কাছে আট দফা দাবি জানান।
- একই সময়ে আন্যতম সমন্বয়ক মোঃ নাহিদ ইসলামকে আটক করা হয়।

#### দাবি
- 
#### কর্মসূচি
- 
#### বিশেষ উক্তি  “আমার বিশ্বাস আমাদের ছাত্র সমাজ উচ্চ আদালত থেকে ন্যায় বিচারই পাবে, হতাশ হবেনা।”
– শেখ হাসিনা, প্রধানমন্ত্রী 
“এই আন্দোলন কোটা বিরোধীদের হাতে নেই। আন্দোলন চলে গেছে জামাত, শিবির, ছাত্রদল, যুবদল এই অপশক্তির কাছে। আসেন কেউ, চ্যালেঞ্জ করুন।”
– ওবায়দুল কাদের, সাধারণ সম্পাদক আওয়ামী লীগ 
“আপনি (প্রধানমন্ত্রী শেখ হাসিনা) স্বজন হারানোর বেদনা বুঝেন, কিন্তু শুধু নিজেরটা বুঝেন। আর কারোটা বুঝেন না। আপনি কথায় কথায় শুধু বাংলাদেশের মানুষকে রাজাকার ট্যাগ দেন, আপনার মন্ত্রীরা ট্যাগ দেয়। আপনি ১৯৭১ সালে কোন সেক্টরে যুদ্ধ করেছেন?”
– ড. আসিফ নজরুল, ঢাকা বিশ্ববিদ্যালয়ের আইনের অধ্যাপক

###

# ২০ জুলাই | শনিবার
#### যা ঘটেছিল
- পুলিশ, বিজিবিসহ একাধিক আইনশৃঙ্খলা রক্ষাকারী বাহিনীর টহল
- সারা দেশের বিভিন্ন স্থানে সেনাবাহিনীর মোতায়েন
- কারফিউ ও সেনা টহল চলার মধ্যেও শনিবার ঢাকায় সংঘর্ষে অন্তত ১০ জন নিহত হয়েছে, আহত হয়েছে অন্তত ৯১ জন। এদের মধ্যে পুলিশের দুইজন সদস্য রয়েছে।
- নরসিংদীর কারাগারে হামলার পর পালিয়েছে আট শতাধিক আসামী
- সরকারের কাছে 'আট দফা দাবি' কোটা সংস্কার আন্দোলনকারীদের
- নাহিদ ইসলাম ও নুরুল হক নুর আটক করা হয়।

#### দাবি
- 
#### কর্মসূচি
- 
#### বিশেষ উক্তি
“এটা অবশ্যই কারফিউ। এটা নিয়ম অনুযায়ীই হবে এবং সেটা শুট অ্যাট সাইট হবে”।
----ওবায়দুল কাদের, সাধারন সম্পাদক, বাংলাদেশ আওয়ামীলীগ
জনগণের ওপর আরো দমন পীড়নের জন্য সরকার সেনা মোতায়েন করছে...সরকারকে সমর্থন না দিয়ে ছাত্রদের পাশে থাকুন।
----নাহিদ ইসলাম, অন্যতম সমন্বয়ক, বৈষম্যবিরোধী ছাত্র আন্দোলন

###

# ২১ জুলাই | রবিবার
#### যা ঘটেছিল
- সাধারণ ছুটির আওতায় স্বায়ত্বশাসিত, সরকারি, বেসরকারি প্রতিষ্ঠানসহ, ব্যাংকসহ আর্থিক প্রতিষ্ঠান, পোশাক কারখানাসহ সব কলকারখানা বন্ধ ঘোষণা।
- আদালতের রায়ে বলা হয়েছে, এখন থেকে সরকারি চাকরিতে ৯৩ শতাংশ নিয়োগ হবে মেধার ভিত্তিতে। বাকি সাত শতাংশের মধ্যে পাঁচ শতাংশ মুক্তিযোদ্ধা কোটা, এক শতাংশ ক্ষুদ্র নৃগোষ্ঠী কোটা আর এক শতাংশ প্রতিবন্ধী-তৃতীয় লিঙ্গ কোটা হিসাবে থাকবে।
- বাংলাদেশের ইতিহাসে এবারই প্রথম কারফিউর মধ্যেও সর্বোচ্চ আদালতের কার্যক্রম বসেছে।
- কোটা সংস্কার আন্দোলনের নাহিদ ইসলামকে  'চোখ বেঁধে তুলে নিয়ে নির্যাতনের' অভিযোগ রাষ্ট্রীয় বাহিনীর বিরুদ্ধে।
- বাংলাদেশে কোটা সংস্কার আন্দোলনের সমর্থনে এবং ছাত্র হত্যার প্রতিবাদ জানিয়ে যুক্তরাষ্ট্র-যুক্তরাজ্যসহ কয়েকটি দেশে প্রতিবাদ সমাবেশ হয়েছে।
- রাজধানীর শনির আখড়া ও যাত্রাবাড়িতে আন্দোলনকারীদের সাথে পুলিশ ও সরকার দলীয় কর্মীর সংঘর্ষ ঘটে।
#### দাবি
- 
#### কর্মসূচি
- 
#### বিশেষ উক্তি
“কিন্তু আমি এটুকু বলতে পারি যে অসহায় মানুষ যদি বাংলার দরজায় খটখটানি করে আমরা তাদের আশ্রয় নিশ্চয়ই দেব। তার কারণ এটা ইউনাইটেড নেশনসের একটা রেজলিউশন আছে যে কেউ যদি রিফিউজি হয়ে যায় তাকে পার্শ্ববর্তী এলাকা সম্মান জানাবে
মমতা ব্যানার্জি, ভারতের পশ্চিমবঙ্গের মুখ্যমন্ত্রী
রায়ে আমরা দেখেছি সাত শতাংশ কোটার কথা বলা হয়েছে। তবে এটা এখনো আমাদের কাছে স্পষ্ট না যে সকল গ্রেডে নাকি শুধুমাত্র প্রথম শ্রেণীর চাকরির ক্ষেত্রে।
নাহিদ ইসলাম, কোটা আন্দলনের অন্যতম সমন্বয়ক
আদালতের রায়কে আমরা সাধুবাদ জানাই। তবে আমাদের মূল দাবি নির্বাহী বিভাগের কাছে। সেসব দাবি বাস্তবায়ন না হওয়া পর্যন্ত, দেশব্যাপী চলমান কমপ্লিট শাটডাউন কর্মসূচী চলবে।
নুসরাত তাবাসসুম, কোটা আন্দলনের অন্যতম সমন্বয়ক

###

# ২২ জুলাই | সোমবার
#### যা ঘটেছিল
- দেশজুড়ে ‘চিরুনি অভিযান’, নাশকতাকারীদের ধরিয়ে দিলে পুরষ্কার ঘোষণা করেছে পুলিশ।
- আন্দোলনকারীদের ‘কমপ্লিট শাটডাউন’ কর্মসূচি ৪৮ ঘন্টার আল্টিমেটাম দিয়ে স্থগিত করা হয়েছে।
- তবে, একই সংগঠনের অন্য একটি পক্ষ রোববার ‘৯ দফা’ দাবি জানিয়ে শাটডাউন চালিয়ে যাওয়ার ঘোষণা দিয়েছিল।
- আমিরাতে বাংলাদেশ সরকারের বিরুদ্ধে বিক্ষোভ দেখিয়ে ৫৭ জন বাংলাদেশিr ররসাজা প্রদান করা হয়েছে; এদের মধ্যে তিনজনকে যাবজ্জীবন, ৫৩ জনকে ১০ বছরের জন্য আর একজনকে ১১ বছরের কারাদণ্ডের আদেশ দিয়েছে দেশটির এক আদালত।
- কোটা সংস্কারের প্রজ্ঞাপনে প্রধানমন্ত্রী শেখ হাসিনা অনুমোদন দিয়েছেন।
- কোটা আন্দোলনের অন্যতম সমন্বয়ক নাহিদ ইসলাম অভিযোগ করেছেন, তাকে আইনশৃঙ্খলা বাহিনীর পরিচয়ে তুলে নিয়ে নির্যাতন করা হয়েছে
#### দাবি
- ৪৮ ঘন্টার মধ্যে ইন্টারনেট চালু,
ক্যাম্পাসগুলো থেকে আইনশৃঙ্খলা বাহিনী প্রত্যাহার করে ক্যাম্পাস চালু,
সমন্বয়ক ও আন্দোলনকারীদের নিরাপত্তা প্রদান এবং
কারফিউ প্রত্যাহার
#### কর্মসূচি
- ৪৮ ঘণ্টার মধ্যে দাবি পূরণ হলে সমন্বয়ক ও আন্দোলনকারীদের সাথে আলোচনা করে চূড়ান্ত বক্তব্য ও দফা দাবি পেশ করা হবে।
#### বিশেষ উক্তি
আমি এবং আরো অনেক সমন্বয়ক জীবনের শঙ্কায় আছেন৷ কয়েকজন সহসমন্বয়ককে খুঁজে পাওয়া যাচ্ছে না৷...যারা নয় দফা দাবি ও শাটডাউন অব্যাহত রেখেছে তাদের সাথে আমাদের নীতিগত কোন বিরোধ নেই। নিজেদের মধ্যে কোন যোগাযোগ না থাকায় আমরা তাদের সাথে কথা বলতে পারছি না।
নাহিদ ইসলাম, অন্যতম সমন্বয়ক
কারফিউ দিতে বাধ্য হয়েছি জনগণের জানমাল রক্ষার জন্য। আমরা চমৎকার পরিবেশ করেছিলাম ব্যবসার জন্য। কিন্তু যে যে কাজগুলো করেছি সেগুলো পোড়ানো - এটা কোন ধরনের আন্দোলন আমি জানিনা। সব জ্বালিয়ে পুড়িয়ে শেষ। আগুন দিয়ে যে ক্ষতি করেছে সেগুলো ঠিক করতে সময় লাগবে। -শেখ হাসিনা, প্রধানমন্ত্রী

###

# ২৩ জুলাই | মঙ্গলবার
#### যা ঘটেছিল
- কোটা সংস্কারের প্রজ্ঞাপন জারি করেছে সরকার।
- টানা পাঁচদিন ধরে ইন্টারনেট বন্ধ থাকার পর ইন্টারনেট সীমিত গতিতে রাতে আবার চালু হয়েছে। বিভিন্ন সামাজিক যোগাযোগ মাধ্যম এখনো বন্ধ আছে।
- সারাদেশে মঙ্গলবার বিভিন্ন জেলায় ভিন্ন ভিন্ন সময়ে কারফিউ শিথিল করেছে সংশ্লিষ্ট জেলা প্রশাসন।
- ২৩ জুলাই ২০২৪ প্রজ্ঞাপনকে চূড়ান্ত সমাধান মনে করে না আন্দোলনকারীরা, চার দফা আল্টিমেটাম।
- হঠাৎ ঢাকার আটটি থানার ওসির বদলি। গত সোমবার পুলিশ সদর দপ্তর থেকে তাঁদের বদলির এই আদেশ দেওয়া হয়। কোটা সংস্কার আন্দোলনকে কেন্দ্র করে সংঘাত, সহিংসতা মোকাবিলায় আগাম তথ্য সংগ্রহে ব্যর্থতা ও ব্যবস্থা নিতে না পারার কারণে তাঁদের বদলি করা হয়েছে।
#### দাবি
- কোটা নির্ধারণের জন্য স্বাধীন কমিশন গঠন।
#### কর্মসূচি
- 
#### বিশেষ উক্তি
আশা করি এখন আর নতুন করে কোন সমস্যা তৈরি করা হবে না এবং পরিস্থিতিরও আর অবনতি হবে না। তবে যদি অবনতির চেষ্টা কোন অপশক্তি করে সে বিষয়ে আমরা কঠোর ব্যবস্থা নিবো”।
আনিসুল হক, আইনমন্ত্রী
কোটাব্যবস্থার অন্যতম প্রধান স্টেকহোল্ডার আন্দোলনরত শিক্ষার্থীরা এবং আরও যারা কোটা পায় তারা। কিন্তু স্টেকহোল্ডারদের সঙ্গে আলোচনা ছাড়া এই ধরনের প্রজ্ঞাপন সমীচীন নয়। আমরা চেয়েছিলাম একটি সংলাপের মাধ্যমে সব পক্ষের সম্মতির ভিত্তিতে প্রজ্ঞাপন হবে, যাতে নতুন করে আর কখনো সমস্যা তৈরি না হয়। সংলাপের মাধ্যমে কোটা সমস্যার চূড়ান্ত সমাধান আমরা চাই।
নাহিদ ইসলাম, অন্যতম সমন্বয়ক

###

# ২৪ জুলাই | বুধবার
#### যা ঘটেছিল
- ব্রডব্যান্ড ইন্টারনেট সেবা পুনরায় চালু করা হয়েছে।
- সকাল ১১টা থেকে চার ঘন্টার জন্য সরকারি – বেসরকারি সব অফিস খোলা রাখা হয়।
- বৈষম্যবিরোধী ছাত্র আন্দোলনের তিন সমন্বয়ক, আসিফ মাহমুদ, আবু বকর মজুমদার এবং রিফাত রশিদের ৫ দিন নিখোঁজ থাকার পর খোঁজ পাওয়া গেছে।
- বিক্ষোভের সময় সেনা মোতায়েন পর জাতিসংঘের লোগো সংবলিত যান ব্যবহৃত হলে জাতিসংঘ এই নিয়ে উদ্বেগ জানায়।
- ২৪ জুলাই পর্যন্ত বিভিন্ন মামলায় পুলিশ ১,৭৫৮ জনকে গ্রেফতার করা হয় এবং ২০১ জনের নিহত হবার খবর নিশ্চিত করা হয়।
- এদিন প্রধানমন্ত্রী শেখ হাসিনার সঙ্গে মতবিনিময় সভা করেন দেশের শীর্ষস্থানীয় সাংবাদিকেরা।

#### দাবী
- 
#### বিশেষ উক্তি
এ ঘটনায় আন্তর্জাতিক মিডিয়ার ভূমিকা পর্যবেক্ষণ করার সময় এসেছে। কারণ, তারা এখন বাংলাদেশের বিরুদ্ধে অপপ্রচারের যন্ত্র হিসেবে আবির্ভূত হয়েছে।
ফরিদা ইয়াসমিন, সভাপতি, জাতীয় প্রেসক্লাব

# ২৫ জুলাই | বৃহস্পতিবার
#### যা ঘটেছিল
- প্রধানমন্ত্রী মেট্রোরেল পরিদর্শন করেন।
- কোটা সংস্কার আন্দোলনকারীদের প্ল্যাটফর্ম বৈষম্যবিরোধী ছাত্র আন্দোলনের পক্ষ থেকে আন্দোলনকারী শিক্ষার্থীদের উদ্দেশে আটটি বার্তা দেওয়া হয়েছে।
- নেতাকর্মীদের বিভিন্ন হলকক্ষে ভাঙচুর ও মোটরসাইকেলে অগ্নিসংযোগের ঘটনায় ২০ জন শিক্ষার্থীর বিরুদ্ধে মামলা দায়ের করেছে রাজশাহী বিশ্ববিদ্যালয় (রাবি) শাখা ছাত্রলীগ।
- কোটা সংস্কার আন্দোলনে শিক্ষার্থীদের ওপর হামলার প্রতিবাদে চাকরি থেকে স্বেচ্ছায় অব্যাহতি নিয়েছেন জাহাঙ্গীরনগর বিশ্ববিদ্যালয়ের (জাবি) শিক্ষক জাহিদুল করিম। তিনি ম্যানেজমেন্ট স্টাডিজ বিভাগের সহযোগী অধ্যাপক।
- শুক্রবার বিকালে নারায়ণগঞ্জের নয়ামাটি এলাকায় বাসার ছাদে খেলার সময় মাথায় গুলিবিদ্ধ ছয় বছরের শিশু রিয়া গোপ পাঁচ দিন ঢাকা মেডিকেলে চিকিৎসাধীন থেকে গতকাল মারা যায়।
- দুদকের মামলা বাতিল চেয়ে ড. মুহাম্মদ ইউনূসের করা আবেদন খারিজ করে দিয়েছেন হাইকোর্ট। ফলে মামলার কার্যক্রম চলতে কোনো বাধা নেই বলে জানিয়েছেন সংশ্লিষ্ট আইনজীবীরা।
- বৈষম্যবিরোধী ছাত্র আন্দোলনের অন্যতম সমন্বয়ক আসিফ মাহমুদকে ইনজেকশন দিয়ে অজ্ঞান করে রাখার অভিযোগ করা হয়।
#### বার্তা
- রংপুরের আবু সাঈদসহ নিহতদের স্মরণ করুন; তাঁদের কবর জিয়ারত করুন; পরিবারের প্রতি সমবেদনা জানান; হাসপাতালে থাকা আহতদের যথাসম্ভব সহযোগিতার চেষ্টা করুন; সক্ষমতা থাকলে নিহতদের পরিবারের কাছে লাশ হস্তান্তর করতে সহায়তা করুন; মর্যাদার সঙ্গে দাফন ও জানাজায় অংশ নিন; হতাহতদের তালিকা তৈরি ও পরিবারের সঙ্গে যোগাযোগ করুন; হত্যা ও হামলায় সরাসরি জড়িত সন্ত্রাসী ও আইনশৃঙ্খলা রক্ষাকারী বাহিনীর সদস্যদের চিহ্নিত করে রাখুন; যাঁরা যে স্থানে আন্দোলন করেছেন, নতুন করে সংগঠিত হন; নিরাপদে থাকুন, চিকিৎসা নিন ও গ্রেপ্তার এড়ান; ফেসবুকে ক্ষোভ না ঝেড়ে মাঠের প্রস্তুতি নিন; ইন্টারনেটনির্ভর না হয়ে বিকল্প কিছু পরিকল্পনা করুন; আমরা কেন্দ্রীয়ভাবে দ্রুত সবার সঙ্গে যোগাযোগ করব; শিক্ষার্থীরা নিজ নিজ ক্যাম্পাস ও হল খোলার জন্য বিশ্ববিদ্যালয় প্রশাসনকে চাপ দিন; শিক্ষকদের সঙ্গে যোগাযোগ করুন এবং প্রবাসীরা আন্তর্জাতিকভাবে বাংলাদেশের ক্র্যাকডাউন ও হত্যা-নিপীড়নের ঘটনা প্রচার করুন এবং দেশে আন্দোলনরত ছাত্র-নাগরিকদের জন্য সহযোগিতার হাত বাড়ান।
#### কর্মসূচি
- 
#### বিশেষ উক্তি
‘‘কোটা সংস্কার আন্দোলনের সময় সহিংসতার জন্য দায়ীদের সর্বশক্তি দিয়ে চিহ্নিত করা হবে সহিংসতায় জড়িতদের আইনের মুখোমুখি করা হবে। এখান থেকে আমরা এক পা সরে দাঁড়াবো না।’’
-স্বরাষ্ট্রমন্ত্রী আসাদুজ্জামান খান কামাল
ছাত্রদের বৈষম্যের বিরুদ্ধে আন্দোলনকারী সম্প্রদায় সমন্বয়কদের সাথে পরামর্শ ছাড়া কোটার সংস্কারের জন্য জারি করা পরিপত্রকে অস্বীকার করছি। সংসদে এখনও কোনো আইন পাশ হয়নি কোটার বিষয়ে, তাই চূড়ান্ত সমাধান এখনও পৌঁছানো হয়নি,"
-সমন্বয়ক নাহিদ ইসলামের নামে প্রকাশিত বিবৃতি

###

# ২৬ জুলাই | শুক্রবার
#### যা ঘটেছিল
- ডিবি হেফাজতে কোটা আন্দোলনের ৩ সমন্বয়ক। DMP-এর গোয়েন্দা শাখা গনস্বাস্থ্য নগর হাসপাতাল থেকে কোটার সংস্কার আন্দোলনের ছাত্রবিরোধী প্ল্যাটফর্মের তিনজন সমন্বয়ককে আটক করেছে, নাহিদ ইসলাম সহ অন্য দুই সমন্বয়ক হলেন আসিফ মাহমুদ এবং আবু বকর মজুমদার। তিনজনই ঢাকা বিশ্ববিদ্যালয়ের ছাত্র। সাদা পোশাকধারীরা বিকেল ৩টার দিকে তাদের আইন-শৃঙ্খলা রক্ষাকারী কর্মকর্তা হিসেবে পরিচয় দিয়ে তুলে নিয়ে যায়।
- প্রধানমন্ত্রী শেখ হাসিনা পর্যায়ক্রমে বাংলাদেশ টেলিভিশন ভবন এবং  পরিদর্শন করেছেন।
- বাংলাদেশের আন্দোলনকারী শিক্ষার্থীদের সঙ্গে কলকাতার ছাত্রছাত্রীদের ‘সংহতি’।
- ঢাকা মহানগরীতে গতকাল পর্যন্ত দুই শতাধিক মামলা হয়েছে। গ্রেপ্তার করা হয়েছে ২২০৯ জনকে।
- সারাদেশের বিভিন্ন জেলায় মামলা এবং গ্রেপ্তার অব্যাহত।
- সিলেটের শাহজালাল বিজ্ঞান ও প্রযুক্তি বিশ্ববিদ্যালয়ের (শাবিপ্রবি) প্রধান ফটককে ‘শহীদ রুদ্র তোরণ’ নামকরণ করে কোটা আন্দোলনকারী শিক্ষার্থীরা।
- বাংলাদেশের সাম্প্রতিক ঘটনায় নিরাপত্তা রক্ষাকারী বাহিনীর সরাসরি গুলি ব্যবহারের ঘটনায় গভীরভাবে উদ্বিগ্ন প্রকাশ করে জাতিসংঘ।
#### দাবি
- 
#### কর্মসূচি
- 
#### বিশেষ উক্তি
প্রধানমন্ত্রী দেশবাসীকে এই বর্বরতা এবং এমন জঘন্য ঘটনার বিরুদ্ধে ঐক্যবদ্ধ হতে বলেছেন। "আমরা ছাত্রদের সকল দাবী মেনে নিয়েছি। তাহলে কেন আবার (আন্দোলন)? এটি কি সন্ত্রাসবাদী কর্মকাণ্ডের জন্য ক্ষেত্র তৈরি করতে?...শিক্ষার্থীদের আমি রাজাকার বলিনি। এখনো লন্ডনে বসে ফোন করে প্রবাসীদের উসকে দেওয়া হচ্ছে।
-শেখ হাসিনা, প্রধানমন্ত্রী
‘সরকার দেশে ইন্টারনেট বন্ধ করেনি, ইন্টারনেট বন্ধ হয়ে গেছে।’
—জুনাইদ আহ্‌মেদ পলক, ডাক, টেলিযোগাযোগ ও তথ্যপ্রযুক্তি প্রতিমন্ত্রী

###

# ২৭ জুলাই | শনিবার
#### যা ঘটেছিল
- প্রধানমন্ত্রী সেতু ভবন ও দুর্যোগ ব্যবস্থাপনা বিভাগ পরিদর্শন করেন।
- তিন সমন্বয়ককে হাসপাতাল থেকে তুলে নেয়ার কথা স্বীকার করে গোয়েন্দা শাখা।
- বিশ্ববিদ্যালয় শিক্ষকদের প্রতিনিধি একটি দল তাদের সাথে সাক্ষাৎ করতে গেলে তা করতে দেয়া হয় নাই, এমনকি গোয়েন্দা শাখার প্রধানও শিক্ষকদের সাথে দেখা করেন নি।
- পুলিশ কোটার সংস্কার আন্দোলনের নেতৃত্বদানকারী ছাত্র আন্দোলনের আরও দুইজন সমন্বয়ককে আটক করেছে।
- পরে এক অনলাইন সংবাদ সম্মেলনে ২৮ তারিখের (রোববারের) মধ্যে সমন্বয়ক নাহিদ ইসলামসহ, আসিফ মাহমুদসহ আটক সকল শিক্ষার্থীদের মুক্তি, মামলা প্রত্যাহার ও শিক্ষার্থী গণহত্যার সাথে জড়িত মন্ত্রী পর্যায় থেকে কনস্টেবল পর্যন্ত সকল দোষীদের বিরুদ্ধে ব্যবস্থা নিতে আল্টিমেটাম দেয় আন্দোলনকারী শিক্ষার্থীরা।
- মাথায় গুলি লেগে প্রাণ হারিয়েছিল মুগ্ধ, প্রিয় ও রিয়াদ।
- দেশব্যাপী সাঁড়াশি অভিযান, ৫৫০ মামলা ৬ হাজারের বেশি গ্রেপ্তার।
#### দাবি
- রোববারের মধ্যে সমন্বয়ক নাহিদ ইসলামসহ, আসিফ মাহমুদসহ আটক সকল শিক্ষার্থীদের মুক্তি,
মামলা প্রত্যাহার ও
শিক্ষার্থী গণহত্যার সাথে জড়িত মন্ত্রী পর্যায় থেকে কনস্টেবল পর্যন্ত সকল দোষীদের বিরুদ্ধে ব্যবস্থা নিতে হবে।
#### কর্মসূচি
- রোববার সারা দেশের দেয়ালগুলোতে গ্রাফিতি ও দেয়াল লিখন এবং সোমবার থেকে কঠোর কর্মসূচি।
#### বিশেষ উক্তি
‘‘দেশকে ভিক্ষুক জাতিতে পরিণত করতেই এই ষড়যন্ত্র।’’
-শেখ হাসিনা, প্রধানমন্ত্রী
‘‘প্রত্যেক হামলাকারীকে বিচারের আওতায় আনা হবে।’’
-পররাষ্ট্রমন্ত্রী ও আওয়ামী লীগের যুগ্ম সাধারণ সম্পাদক ড. হাছান মাহমুদ
''তৃতীয় পক্ষের’ অভিনেতারা, যার মধ্যে ‘জঙ্গী এবং সন্ত্রাসীরা’ রয়েছে, তারা অস্থিরতা সৃষ্টি করছে।"
-মোহাম্মদ আরাফাত, তথ্য ও সম্প্রচার মন্ত্রী
আন্দোলনের মূল দাবি মেনে নেয়া হয়েছে বলে প্রচার করছে সরকার। কিন্তু আমাদের দাবি ছিল কমিশন গঠন করে এই সংকটের সমাধান করা। কিন্তু সেটি করা হয়নি বলেই আমরা এই পরিপত্র প্রত্যাখ্যান করছি।
মাহিন সরকার, অন্যতম সমন্বয়ক

###

# ২৮ জুলাই | রবিবার
#### যা ঘটেছিল
- প্রধানমন্ত্রী শেখ হাসিনা নিহতদের পরিবারের সাথে সাক্ষাৎ করেন, সান্ত্বনা এবং সহায়তা প্রদান করেন। রংপুরে বেগম রোকেয়া বিশ্ববিদ্যালয়ের ইংরেজি বিভাগের শিক্ষার্থী আবু সায়ীদের পরিবারসহ আরও ৩৩টি শোকাহত পরিবার ঢাকায় প্রধানমন্ত্রীর সরকারি বাসভবন গণভবনে আসেন।
- কোটা সংস্কার আন্দোলনের নারী সমন্বয়ক নুসরাতকে ডিবি হেফাজতে নেয়া হয়।
- ১০ দিন পর ইন্টারনেট সেবা পুনরায় চালু করা হলেও ফেসবুক, হোয়াটসঅ্যাপ, টিকটকসহ বিভিন্ন সামাজিক মাধ্যম বন্ধ রাখা হয়।
- বৈষম্যবিরোধী ছাত্র আন্দোলনের সমন্বয়কদের তুলে নেওয়ার প্রতিবাদে জাহাঙ্গীরনগর বিশ্ববিদ্যালয়ে শিক্ষক ও শিক্ষার্থীরা সমাবেশ-বিক্ষোভ করে।
- রাত ১০টার দিকে পুলিশি হেফাজতে থাকা ৬ সমন্বয়ক আন্দোলন প্রত্যাহারের ঘোষণা দেন। কিন্তু পুলিশে আটক হওয়া অবস্থায় পুলিশের অফিসে বসেই বাকি সমন্বয়কারীদের সাথে যোগাযোগ না করে এমন ঘোষণা দেয়ায় এই ঘোষণাকে সরকার ও পুলিশের চাপে দেয়া হয়েছে বলে আখ্যায়িত করে আন্দোলন চালিয়ে যাওয়ার ঘোষণা দেয় বাকিরা।
- দেশের সকল বিশ্ববিদ্যালয় থেকে শিক্ষার্থীরা সামাজিক যোগাযোগ মাধ্যমে বিবৃতি দেয়, তারা ৯ দফা দাবি বাস্তবায়ন না হওয়া পর্যন্ত এই আন্দোলন চালিয়ে যাবে জানায়।
#### দাবি
- 
#### কর্মসূচি
- ২৯ জুলাই আবারও রাজপথে আসার ঘোষণা দেয় দেশের প্রায় সকল বিশ্ববিদ্যালয় ও ঢাকার বিভিন্ন কলেজের শিক্ষার্থীরা।
#### বিশেষ উক্তি
"আমি শুধু এটুকু বলতে চাই যে, আমি আপনাদের মতোই। একজন এতিম, যে বাবা-মা এবং ভাইদের হারিয়েছে। আমি তোমাদের কষ্ট বুঝি। আমি আপনাদের পাশে থাকব।"
শেখ হাসিনা, প্রধানমন্ত্রী
"বৈষম্যে বিরোধী ছাত্র আন্দোলনের সমন্বয়কগণ ডিবি হেফাজতে আছেন, কিন্তু তারা গ্রেফতার হননি। পুলিশ যখন মনে করবেন যে তারা নিরাপদ আছেন, তখন ছেড়ে দেয়া হবে।
স্বরাষ্ট্র মন্ত্রী
শ্রীলঙ্কা স্টাইলে গণভবন দখলের ষড়যন্ত্র ছিল।
—ওবায়দুল কাদের, সাধারন সম্পাদক, আওয়ামী লীগ
আমাদের প্রধান দাবি কোটার যৌক্তিক সংস্কার, যা সরকার ইতিমধ্যে পূরন করেছে। এখন শিক্ষার সুষ্ঠু পরিবেশ রক্ষার্থে দ্রুত শিক্ষাপ্রতিষ্ঠান খুলে দেওয়ার জন্য সরকারের প্রতি জোর আহ্বান জানাই।
নাহিদ ইসলাম, অন্যতম সমন্বয়কারী

###

# ২৯ জুলাই | সোমবার
#### যা ঘটেছিল
- শেখ হাসিনা রাজধানীর গণভবনে বিভিন্ন শিক্ষা প্রতিষ্ঠানে কোটাবিরোধী আন্দোলনের সময় নির্যাতিত এবং আহত বাংলাদেশ ছাত্রলীগের কর্মীদের অভিজ্ঞতা শোনেন।
- ৯ টি বেসরকারি বিশ্ববিদ্যালয় আন্দোলনে যুক্ত হয়।
- হেলিকপ্টার হতে গুলি বর্ষণ করা হয়েছে বলে দাবি করা হয়।
- রাজধানীসহ দেশের বিভিন্ন স্থানের বিক্ষোভে বাধা এবং হামলার ঘটনা ঘটেছে। ঢাকা এবং দেশের বিভিন্ন স্থানে ছাত্রলীগের বিরুদ্ধে ছাত্র মিছিলগুলিতে হামলা এবং একই সাথে পুলিশের পেটানোর অভিযোগ উঠেছে।
- মন্ত্রিসভার বৈঠকে কোটা আন্দোলনকে ঘিরে নিহত ব্যক্তিদের স্মরণে ৩০ জুলাই মঙ্গলবার দেশব্যাপী শোক পালন করার সিদ্ধান্ত নেওয়া হয়।
- ছাত্র আন্দোলনকারীরা সরকারের ঘোষিত শোক দিবসকে প্রত্যাখ্যান করে। পাল্টা পদক্ষেপ হিসেবে, তারা অনলাইনে মুখ ও চোখে লাল ফিতা বেঁধে ছবি পোস্ট করার একটি ক্যাম্পেইনের ঘোষণা দেয়।
- কোটা সংস্কার আন্দোলনকে বলপূর্বক নিয়ন্ত্রণের হাতিয়ার হিসেবে আন্দোলনের সমন্বয়কদের অবৈধভাবে তুলে নিয়ে গোয়েন্দা শাখার কার্যালয়ে আটকে রেখে ভিডিও বার্তার মাধ্যমে কর্মসূচি প্রত্যাহারের ঘোষণা পড়তে বাধ্য করানোর ঘটনা নিরেট মিথ্যাচার, প্রতারণামূলক ও সংবিধান পরিপন্থি উল্লেখ করে এরূপ ঘটনার তীব্র নিন্দা জানায় ট্রান্সপারেন্সি ইন্টারন্যাশনাল বাংলাদেশ (টিআইবি)।
- ডিবি হেফাজতে নেয়া সমন্বয়কারীদের ছেড়ে দেয়া ও শিক্ষার্থীদের গুলি না করার নির্দেশনা চেয়ে  দুপুরে হাইকোর্টে রিট আবেদন করেন দুইজন আইনজীবী।
- কোটা সংস্কার আন্দোলনকে কেন্দ্র করে বিপুল প্রাণহানি, শিক্ষার্থীদের নির্যাতন, গুলি ও গণগ্রেফতারসহ নানা সহিংস ঘটনায় সংবিধান, প্রচলিত আইন ও মানবাধিকারের চরম লঙ্ঘনের অভিযোগগুলো তদন্তে ‘জাতীয় গণতদন্ত কমিশন’ গঠন করা হয়েছে।
- পুলিশ ঢাকা শহরে এখন পর্যন্ত ২৮২২ জনকে গ্রেফতার করে।
#### দাবি
- 
#### কর্মসূচি
- লাল কাপড় মুখে ও চোখে বেঁধে ছবি তোলা এবং অনলাইনে ব্যাপক প্রচার কর্মসূচি পালন।
#### বিশেষ উক্তি

###

# ৩০ জুলাই | মঙ্গলবার
#### যা ঘটেছিল
- দেশের বিভিন্ন জায়গায় পুলিশের সাথে আন্দোলনকারীদের সংঘর্ষের ঘটনা চলমান।
- ডিবি কার্যালয়ে আটকে রাখা ৬ সমন্নয়কদের নিজ নিজ পরিবারের সাথে সাক্ষাৎ।
- ১৪ দলের সভায় জামাতে ইসলাম এবং শিবিরকে নিষিদ্ধ করার সর্বসম্মত সিদ্ধান্ত গৃহীত হয়।
- ৩০ তারিখ সরকার ঘোষিত শোক দিবসকে প্রত্যাখ্যান করে আন্দোলনকারী শিক্ষার্থীরা। এসময় বিভিন্ন সামাজিক মাধ্যমে কালো এর পরিবর্তে লাল রঙে ছেয়ে যায় প্রোফাইলগুলো।
- বিক্ষুব্ধ নাগরিক সমাজ ৬ সমন্বয়ককে ২৪ ঘণ্টার মধ্য মুক্তি দেয়ার আল্টিমেটাম দেয়।
- জাহাঙ্গীরনগর বিশ্ববিদ্যালয়ের বিভিন্ন বিভাগের শিক্ষক ও শিক্ষার্থীরা ‘নিপীড়নের বিরুদ্ধে জাহাঙ্গীরনগর’ ব্যানারে মুখে লাল কাপড় বেঁধে মৌন মিছিল করেন।
- রাজশাহী বিশ্ববিদ্যালয়ের শিক্ষকগণও একই ধরনের প্রতিবাদ মিছিল করেন।
- জাহাঙ্গীরনগর বিশ্ববিদ্যালয়ের  সমন্বয়কের ৬ দিনের রিমান্ড মঞ্জুর।
- নাটক ও সিনেমা সংশ্লিষ্ট মানুষরা নির্বিচারে হত্যার বিরুদ্ধে বিক্ষোভ প্রদর্শণ করেন।
#### দাবি
- 
#### কর্মসূচি
- 
#### বিশেষ উক্তি
কোটা সংস্কারের আন্দোলনের মধ্যে সহিংসতায় মামলা ও গ্রেপ্তারের ঘটনায় ‘মার্চ ফর জাস্টিস’ কর্মসূচি ঘোষণা।

###

# ৩১ জুলাই | বুধবার
#### যা ঘটেছিল
- সারাদেশে বৈষম্যবিরোধী ছাত্র আন্দোলনকারীরা ‘মার্চ ফর জাস্টিস’ (ন্যায়বিচারের জন্য পদযাত্রা) কর্মসূচি পালন করে।
- সাবেক ছাত্রলীগ নেতাদের তোপের মুখে পড়েন আওয়ামী লীগের সাধারণ সম্পাদক ওবায়দুল কাদের; মতবিনিময় সভার নামে ডেকে নিজেই সংবাদ সম্মেলন করায় সাবেক নেতারা "ভুয়া" "ভুয়া" স্লোগান দেন।
- ১৩ দিন বন্ধ থাকার পর ফেসবুকসহ অন্যান্য সামাজিক মাধ্যম খুলে দেয়া হয়।
- ঢাবির শিক্ষকরা সমন্বয়কদের ছাড়াতে ডিবি অফিসে গেলে পুলিশ তাদের হেনস্তা করে। পরিবারের সাথেও দেখা করতে দেওয়া হয়নি।
#### দাবি
- 
#### কর্মসূচি
- 'রিমেম্বারিং আওয়ার হিরোস' কর্মসূচি ঘোষণা।
#### বিশেষ উক্তি  

###

# ১ আগস্ট | বৃহস্পতিবার
#### যা ঘটেছিল
- জাতিসংঘ বাংলাদেশকে কোটা আন্দোলনের সহিংসতা এবং হতাহতের ঘটনা তদন্তে সহায়তা করতে প্রস্তুত বলে জানায়।
- ডিবি হেফাজতে থাকা বৈষম্যবিরোধী ছাত্র আন্দোলনের ৬ সমন্বয়ককে ছেড়ে দেওয়া হয়েছে।
- জামায়াতে ইসলামী ও ইসলামী ছাত্রশিবিরকে নিষিদ্ধ করে প্রজ্ঞাপন জারি করেছে সরকার।
- ১৬ জুলাই থেকে ২১ জুলাই পর্যন্ত দেশের বিভিন্ন স্থানে সংঘটিত ঘটনায় মৃত্যু, সহিংসতা, নাশকতা, অগ্নিসংযোগ, লুটপাট, সন্ত্রাসী কর্মকাণ্ড ও ক্ষয়ক্ষতির ঘটনা তদন্তে হাইকোর্ট বিভাগের তিন বিচারপতির সমন্বয়ে তদন্ত কমিশন গঠন করা হয়।
- সারাদেশে ছাত্র-জনতার ওপর হত্যা, গণগ্রেপ্তার, হামলা-মামলা, গুম-খুন ও শিক্ষকদের ওপর হামলার প্রতিবাদে এবং ৯ দফা দাবি আদায়ে বৃহস্পতিবার ‘রিমেম্বারিং আওয়ার হিরোজ’ (আমাদের বীরদের স্মরণ) কর্মসূচি পালন করে বৈষম্যবিরোধী ছাত্র আন্দোলন।
- টেলিভিশন মিডিয়ার শিল্পীসমাজ কোটা সংস্কার আন্দোলনরত শিক্ষার্থীদের ৯ দফা দাবির সঙ্গে সংহতি প্রকাশ করে বিক্ষোভ ও সমাবেশ করে।
- চলমান বিক্ষোভ ও অস্থির পরিস্থিতিতে বাংলাদেশের সাথে পার্টনারশিপ এন্ড কোঅপারেশন এগ্রিমেন্ট (অংশিদারিত্ব ও সহযোগিতা চুক্তি) নিয়ে আলোচনা স্থগিত করেছে ইউরোপীয় ইউনিয়ন।
#### দাবি
- 
#### কর্মসূচি
- 
#### বিশেষ উক্তি  "যদি কোনো দেশ চায়, তারা বিশেষজ্ঞদেরও পাঠাতে পারে। আমি এই বিষয়গুলির সুষ্ঠু তদন্ত চাই। যারা এর জন্য দায়ী, তাদের বিরুদ্ধে শাস্তিমূলক ব্যবস্থা নিতে হবে,"
শেখ হাসিনা, প্রধানমন্ত্রী
আমাদের তথ্য অনুযায়ী, সন্ত্রাসীরা ছাত্রদের ডাকা কোটা সংস্কার আন্দোলনে প্রবেশ করেছে। তারা কাছ থেকে অনেক লোককে গুলি করেছে
ওবায়দুল কাদের, সাধারন সম্পাদক, বাংলাদেশ আওয়ামী লীগ
‘ছয় দিনের ডিবি হেফাজত দিয়ে ছয়জনকে আটকে রাখা যায়, কিন্তু এই বাংলাদেশের পুরো তরুণ প্রজন্মকে কীভাবে আটকে রাখবেন? দুর্নীতি, লুটপাট, অর্থ পাচার, ক্ষমতার অপব্যবহার করে যে ক্ষোভ সৃষ্টি করেছেন প্রতিনিয়ত, সেগুলো কীভাবে নিবৃত্ত করবেন?’
‘পরিশেষে এটুকু বলতে চাই, এ পথ যেহেতু সত্যের পথ, ন্যায়ের পথ, তাই যেকোনো কিছু মোকাবিলা করতে আমরা বিন্দুমাত্র বিচলিত নই। যত দিন না এ বাংলাদেশ আন্দোলনকারীদের নিরাপদ আশ্রয়স্থল হয়ে উঠছে, তত দিন এ লড়াই চলবে।’
সারজিস আলম, বৈষম্যবিরোধী আন্দোলনের অন্যতম সমন্বয়ক

###

# ২ আগস্ট  | শুক্রবার
#### যা ঘটেছিল
- ছয় সমন্বয়ক গণমাধ্যমে পাঠানো এক বিবৃতিতে বলেন যে, আন্দোলন প্রত্যাহার করে ডিবি অফিস থেকে প্রচারিত ভিডিও বিবৃতিটি তারা স্বেচ্ছায় দেননি।
- দুপুর ১২ টা থেকে ৫ টা পর্যন্ত মোবাইল নেটওয়ার্কে ফেসবুক বন্ধ রাখা হয়।
- রাজধানীর ধানমন্ডিতে আবহানী মাঠ সংলগ্ন সড়কে হত্যাকাণ্ডের দায় স্বীকার করে অবিলম্বে সরকারের পদত্যাগসহ তিন দফা দাবিতে সমাবেশ ও বিক্ষোভ মিছিল করেছে গণহত্যা ও নিপীড়নবিরোধী শিল্পীসমাজ।
- দেশের বিভিন্ন স্থানে ধাওয়া-পাল্টা ধাওয়ার ঘটনা চলমান থাকে।
- পূর্ব ঘোষিত কর্মসূচির অংশ হিসেবে দেশের অন্তত ২৫টি জেলায় শিক্ষার্থীরা গণমিছিল করে।
- শিক্ষক ও নাগরিক সমাজের ডাকা দ্রোহযাত্রায় কয়েক হাজার মানুষ যোগ দেন।
রাতে গণভবনে জরুরি বৈঠকে আওয়ামী লীগ ও ১৪ দলের নেতাদের সমন্বয়ে গঠিত একটি দলকে বৈষম্যবিরোধী ছাত্র আন্দোলনের সমন্বয়কদের সঙ্গে আলোচনা করার নির্দেশনা দেন প্রধানমন্ত্রী।
#### দাবি
- 
#### কর্মসূচি
- বৈষম্যবিরোধী ছাত্র আন্দোলন ছাত্র-জনতার আন্দোলনে হামলা ও হত্যার প্রতিবাদসহ পূর্বঘোষিত নয় দফা দাবিতে শনিবার (৩ আগস্ট) সারাদেশে বিক্ষোভ মিছিল ও রবিবার (৪ আগস্ট) থেকে অনির্দিষ্টকালের জন্য সর্বাত্মক অসহযোগ আন্দোলনের ডাক দেয়।
#### বিশেষ উক্তি
মূলত আন্দোলন ও নেতৃত্বকে ছত্রভঙ্গ করতেই ১৯ জুলাই থেকে বৈষম্যবিরোধী ছাত্র আন্দোলনের সমন্বয়কদের গুম, গ্রেপ্তার, নির্যাতন ও হয়রানি করা হচ্ছে...ডিবি অফিসে আমাদের জোর করে খাবার টেবিলে বসিয়ে ভিডিও করা হয়। আমাদের ছেড়ে দেওয়ার আশ্বাস দিয়ে পরিবারকে ডেকে ১৩ ঘণ্টা বসিয়ে রাখা হয় এবং মিডিয়ায় মিথ্যা স্টেটমেন্ট দেওয়ানো হয়।
ছয় সমন্বয়কের পক্ষ থেকে বিবৃতি
জুলাই মাসে আন্দোলনকে ঘিরে সহিংসতায় অন্তত ৩২ শিশু নিহত হয়েছে। আরও অনেক শিশু আহত ও আটক হয়েছে।
ইউনিসেফ

###

# ৩ আগস্ট  | শনিবার
#### যা ঘটেছিল
- প্রধানমন্ত্রী শেখ হাসিনা আন্দোলনকারীদের আলোচনার প্রস্তাব দেন, তবে দুপুরে কেন্দ্রীয় সমন্বয়ক নাহিদ ইসলাম জানান সরকারের সঙ্গে আলোচনায় বসার কোনো পরিকল্পনা তাদের নেই।
- সরকারি ও বেসরকারি বিশ্ববিদ্যালয়ের শিক্ষার্থীরা সরকারের পদত্যাগের এক দফা নিয়ে আন্দোলন শুরু করে।
- কোটা সংস্কার আন্দোলন ঘিরে রাজধানীর ধানমন্ডির রবীন্দ্রসরোবরে সংগীতশিল্পীদের প্রতিবাদী সমাবেশ হয়। বিকেল চারটার পর বিক্ষুব্ধ জনতা বিরাট মিছিল নিয়ে কেন্দ্রীয় শহীদ মিনারের দিকে যাত্রা শুরু করে।
- রাজধানীর বিভিন্ন এলাকা থেকে বিক্ষোভ মিছিল নিয়ে কেন্দ্রীয় শহীদ মিনার এলাকায় শিক্ষার্থী ও সাধারণ মানুষ একত্র হয়।
- বিকেল সাড়ে ৫টার দিকে শহীদ মিনারে সমবেত ছাত্র-জনতার উদ্দেশে বক্তব্যে প্রধানমন্ত্রী শেখ হাসিনা এবং তার মন্ত্রিসভার পদত্যাগের একদফা দাবি ঘোষণা করে বৈষম্যবিরোধী ছাত্র আন্দোলন।
- বৈষম্যবিরোধী ছাত্র আন্দোলনের সমন্বয়ক আরিফ সোহেলকে জামিন দেয় আদালত।
#### দাবি
- প্রধানমন্ত্রী শেখ হাসিনা এবং তার মন্ত্রিসভার পদত্যাগ।
#### কর্মসূচি
- 
#### বিশেষ উক্তি
শুরুতে এটা ছাত্রদের আন্দোলন হলেও এখন এটা গণমানুষের আন্দোলন। বাংলাদেশের সর্বস্তরের মানুষের আন্দোলনে পরিণত হয়েছে। আন্দোলন দমাতে সরকার অনেকেই গ্রেফতার করেছে। আমাদের অনেক নেতাকে তুলে নিয়ে গেছে। কিন্তু আমরা এখন বিশ্বাস করি আমরা এখন সবাই নেতা। আমার এখন সবাই সমন্বয়ক। আর আমরা এই লড়াই চালিয়ে যাব স্বৈরাচার শেষ হওয়ার আগ পর্যন্ত। এক নায়কতন্ত্র বন্ধ হওয়ার আগ পর্যন্ত এবং আমাদের সব দাবি না মেনে নেওয়া পর্যন্ত।
আল-জাজিরাকে দেয়া সাক্ষাৎকারে জাহাঙ্গীরনগর বিশ্ববিদ্যালয়ের এক শিক্ষার্থী

###

# ৪ আগস্ট  | রবিবার
#### যা ঘটেছিল
- আন্দোলন অব্যাহত থাকে এবং একই সাথে পুলিশ ও সরকার দলীয় বাহিনির সাথে বিভিন্ন স্থানে সংঘর্ষ চলমান থাকে।
বিকালে লং মার্চ টু ঢাকা ৬ তারিখ ঘোষণা করলেও রাতে তা ৫ তারিখে এগিয়ে নিয়ে আসা হয়- অন্যতম সমন্বয়ক আসিফ মাহমুদ এই ঘোষণা দেন।
দেশের ১৮ জেলায় ব্যাপক সংঘর্ষসহ বিভিন্ন স্থানে পুলিশ সহ ৯৮ জন মারা যায়।
#### দাবি
- 
#### কর্মসূচি
- ৫ তারিখ- লং মার্চ টু ঢাকা
#### বিশেষ উক্তি
‘যারা এখন সহিংসতা চালাচ্ছে তাদের কেউই ছাত্র নয়, তারা সন্ত্রাসী।’
শেখ হাসিনা, প্রধানমন্ত্রী
'এই ছাত্র-নাগরিক অভ্যুত্থানের চূড়ান্ত স্বাক্ষর রাখার সময় এসে গেছে। ইতিহাসের অংশ হতে ঢাকায় আসুন সকলে। যে যেভাবে পারেন, কালকের মধ্যে ঢাকায় চলে আসুন। ছাত্র-জনতা এক নতুন বাংলাদেশের অভ্যুদয় ঘটাব।
আসিফ মাহমুদ, অন্যতম সমন্বয়কারী

###

# ৫ আগস্ট | সোমবার
#### যা ঘটেছিল
- ঢাকা শহরের রাস্তায় মানুষের ঢল নামে।
- দুপুর বারোটার দিক হঠাৎই দুপুরে জাতির উদ্দেশ্যে ভাষণ দেয়ার ঘোষণা দেন সেনা প্রধান জেনারেল ওয়াকার উজ জামান।
- অনেক জায়গায় বিক্ষোভকারীদের ধৈর্য ধরার আহবান জানিয়ে মাঠে দায়িত্ব পালনরত সেনা কর্মকর্তারা জানান শিগগিরই তাদের জন্য সুখবর আসছে।
- গণরোষের মুখে পদত্যাগ করেছে দেশ ছেড়ে গেছেন শেখ হাসিনা।
- বঙ্গভবনে রাস্ত্রপতির কাছে পদত্যাগপত্র জমা দিয়ে তিনি এবং তার বোন একটি সামরিক হেলিকপ্টারের মাধ্যমে ভারতের পশ্চিমবঙ্গ হয়ে দিল্লি পালিয়ে যান।
- সারাদেশের বিশেষভাবে ঢাকার মানুষ সব রাস্তায় নেমে নেচে গেয়ে উদযাপন করতে থাকে।
- গলিতে গলিতে মিস্টি বিতরণ ও ঈদ মোবারক বলে কোলাকুলি করতে থাকে মানুষ।
- দেশে বিভিন্ন মোড়ে থাকা স্বৈরাচার মুজিবের সকল মুর্তি ভেঙ্গে দেয় আন্দোলনকারী ছাত্রজনতা
- পুলিশ ও আওয়ামী সন্ত্রাসীরা পালিয়ে যায় ও আত্মগোপন করে। অনেকেই ছাত্রজনতার কোপানলে পড়ে খুন হয়।
- রাজধানীর মানুষদের একটা বড় অংশ গণভবনে গিয়ে হাসিনার ওপর রাগ ক্ষোভ গণভবনের ওপর ঝাড়ে।
- ধানমন্ডির ৩২ নম্বরে বঙ্গবন্ধু ভবনে আগুন, আওয়ামী লীগের ধানমন্ডি কার্যালয়ে আগুন।
#### দাবি
- 
#### কর্মসূচি
- 
#### বিশেষ উক্তি

###

# ৬ আগস্ট  | মঙ্গলবার
#### যা ঘটেছিল
- ৩৬ দিনের আন্দোলনের মধ্য দিয়ে সরকার পতনের পর নতুন সূর্যোদয়ে নতুন বাংলাদেশের জেগে উঠা।
#### দাবি
- 
#### কর্মসূচি
- 
#### বিশেষ উক্তি

